<?xml version="1.0" encoding="utf-8"?>
<feed xmlns="http://www.w3.org/2005/Atom">
 
 <title>Scritture</title>
 <link href="http:/www.scritture.net/atom.xml" rel="self"/>
 <link href="http:/www.scritture.net"/>
 <updated>2016-05-17T11:53:03+02:00</updated>
 <id>http:/www.scritture.net</id>
 <author>
   <name>Claudio Comandini</name>
   <email>claudiocomandini@infinito.it</email>
 </author>

 
 <entry>
   <title>Il cane nella casa degli europei</title>
   <link href="http:/www.scritture.net/2016/04/06/pamio/"/>
   <updated>2016-04-06T20:30:00+02:00</updated>
   <id>http:/www.scritture.net/2016/04/06/pamio</id>
   <content type="html">&lt;h3 id=&quot;massimo-pamio&quot;&gt;Massimo Pamio&lt;/h3&gt;

&lt;p&gt;&lt;br /&gt;&lt;/p&gt;
&lt;div class=&quot;span12&quot;&gt;
&lt;img class=&quot;img-rounded&quot; src=&quot;https://farm2.staticflickr.com/1552/26300611696_a95ac21069.jpg&quot; alt=&quot;Cane domestico europeo (senza data)&quot; /&gt;
&lt;/div&gt;

&lt;p&gt;&lt;br /&gt;&lt;/p&gt;

&lt;p style=&quot; background:  #eeeee5; border: 20px solid #eeeee5&quot;&gt;&lt;em&gt;Strano scoprire come gli animali esistano di per sé: constatare quanto la loro vita sia indipendente da quella di noi uomini, padroni del creato ed elargitori di nomi. Infatti, nelle zone selvatiche, possiamo scoprire cervi, tassi e volpi nel pieno della loro eleganza, perfettamente liberi nel loro contesto, poco inclini a sopportare la nostra presenza. In confronto a loro, potremmo anche sentire noi come bestie strane, chiuse in qualche recinto. A segnalare che gli animali esistono in un mondo diverso dal quello umano, con il quale potrebbe essere anche pericoloso entrare in contatto, ci sono poi anche malattie che prendono nomi dalle specie animali: e alle più tradizionali malformazioni equine si aggiungono i contemporanei contagi aviari e suini. Probabilmente, tali aspetti derivano dal fatto che il mondo della modernità, regolato dalla scienza, ha largamente escluso gli animali dall’universo umano. Tuttavia, già l’attento occhio filosofico di Hume li aveva segnalati come a noi simili nelle fondamentali funzioni fisiche e intellettive, esortandoci inoltre a trattarli con cortesia; in un’età ancora più vicina, lo sguardo artistico di Beatrix Potter li riconduceva negli spazi domestici facendoli vestire e comportare come noi. E se guardiamo bene le persone che conosciamo, potremmo anche ritrovare tratti capaci di ricordarci differenze che rimandano a quelle tra cani, gatti, pesci e plancton. Così, al senso dell’uomo padrone di tutto, si affianca in forma crescente un sentimento animalista, che sembrerebbe in grado di riequilibrare i rapporti. Eppure Agamben ci mette in guardia nei confronti della contemporanea perdita della distinzione tra uomo e animale, la quale non sembra accadere perché andiamo verso una qualche integrazione, ma piuttosto perché siamo costretti ad essere impotenti testimoni del degradare della vita umana, dotata di forma e senso, ad una vita intesa in senso piattamente naturalistico, nella quale l’uomo si scopre incapace di relazioni se non nella forma più banale e immediata, sovraeccitato eppure incapace di esperienza, privo di diritti e ambizioni al di fuori del sopravvivere. E se c’è una bestializzazione incipiente della nostra attualità, Massimo Pamio legge, con un occhio poetico e l’altro critico, che nella convivenza tra uomini e animali domestici non c’è il nostro accedere ad un’incondizionatezza affettiva, ma piuttosto si rimane nello specchio distorto del nostro narcisismo.&lt;/em&gt;&lt;/p&gt;

&lt;p&gt;&lt;br /&gt;
Nel lontano anno 2000 compii un viaggio a Parigi, nel corso del quale avvertii per la prima volta un fenomeno molto curioso completamente sconosciuto a me italiano che mi colpì particolarmente. I parigini, a sera, si riversavano nelle strade accompagnati dal loro cane. Molte donne e pochi uomini, dall’età apparente tra i trenta e i cinquanta, si alternavano in una vera e propria sfilata con esemplari di tutte le razze canine al guinzaglio, per la maggior parte silenziosi, eleganti, impettiti, insomma ben educati, come i loro proprietari, molto snob o radical chic, oppure come i pargoli francesi, che avevano destato subito la mia attenzione, ai quali non scappava mai una lacrima, silenziosi a tavola, ubbidienti, fior di bambini, a differenza di quelli di casa nostra strepitanti e scostumati, invadenti e rompiscatole. Le donne più sofisticate tenevano il cagnolino di piccola taglia nelle borse da passeggio. I cani cittadini erano ospitati negli appartamenti dei palazzi, a stretto contatto di gomito con i proprietari!&lt;/p&gt;

&lt;p&gt;&lt;br /&gt;
Appresi anche un altro uso tipicamente parigino, in base al quale, nelle ore piccole, accanto agli usci si avvicendevano maschi ubriachi incontinenti e cani a rompere le loro acque. Così se mi succedeva di stare sveglio in giro fino a notte tarda mi accadeva di notare l’abilità con cui razze umane e canine avevano cosparso di ostinate pozzette pregne d’un lezzo d’incontestabile origine prostatica o vescicolare le infelici lucenti pavimentazioni della Ville Lumiére. Le rue comunque all’alba venivano prontamente irrorate di ben altro liquido (acqua e disinfettante, spero) spruzzate da macchine specializzate alla bisogna (o ai bisognini, fate voi), macchine anche quelle per me ignote, che passavano spedite accanto alle porte, cancellando ogni traccia, lavando via urina d’ogni specie o razza e soprattutto prendendo in pieno gli incauti ritardatari, i passanti notturni che non avevano trovato la strada di casa o avevano rinunciato a entrare proprio a causa delle pozze maleodoranti che rendevano malmostosi i turnisti di notte, le lucciole, i bohémien più estremi e accaniti, i turisti perdigiorno come me innamorati persi della Città.
&lt;br /&gt;&lt;/p&gt;

&lt;p&gt;Non passarono molti anni che il fenomeno si allargò pian piano a macchia d’olio (e di urine e peggio ancor di feci) fino a interessare tutto il nostro Paese, sdoganando quella che probabilmente voleva essere solo una moda. Che i francesi fossero così fatui non me lo aspettavo; la moda comunque prese piede in Italia a tal punto che nelle nostre strade è stato per tanto tempo difficile metter piede (fino a che Sindaci particolarmente illuminati hanno emesso ordinanze su come accompagnare i cani, ovvero muniti di guanti, paletta e sacchetto, spesso omettendo di sistemare cestini appositi per il disbrigo della pratica). Mi sono chiesto solo di recente il motivo per cui il genere umano europeo abbia avuto così tanto bisogno di affiancarsi un cane. Ebbene, non si tratta di carenza di affetto, come tutti gli psicologi sostengono, e neppure un atavico sentimento che sospinge masse di inurbati a restare in qualche modo in contatto con Madre Natura.&lt;/p&gt;

&lt;p&gt;No, la verità è un’altra, che forse ci guardiamo bene dall’ammettere.&lt;/p&gt;

&lt;p&gt;Chi adotta un cucciolo o un alano dentro il proprio appartamento di cento metri quadrati, sfidando i vicini che protestano inutilmente per i latrati notturni, chi si sente in empatia con l’animale lo fa per una sorta di sfruttamento sentimentale. Mi sembrava questa la soluzione. Il povero cane è obbligato a riempire vuoti di affetto e a comportarsi come un uomo, snaturando completamente la sua animalità. Di recente, invece, ho capito che la questione è ancora più grave. Il cane viene adottato in appartamento dall’uomo europeo per l’adorazione idolatrica. Il cane sarebbe assimilato a un idolatra, un adoratore di immagini. Di quali immagini?&lt;/p&gt;

&lt;p&gt;Di quella del proprietario, naturalmente. Il cane vi fa le feste appena percepisce la vostra immagine, non ha bisogno di sapere come siete interiormente, se provate per lui qualche sentimento o meno, se lo contraccambiate. Appena entrate nella sua sfera visiva o olfattiva, l’animale esulta, ripieno del vostro splendore.&lt;/p&gt;

&lt;p&gt;Più che iniziare a saltare, a abbaiare, a festeggiare, più che leccarvi, scodinzolare, farvi gli occhi dolci, mettersi su due zampe, accucciarsi affinché voi lo degniate di un minimo apprezzamento, il cane vi glorifica. Non vi tradirà mai, neanche quando invecchiato avrete bisogno di un lifting. Conosce le vostre rughe, le adora., le ha adorate fin dal primo momento, al loro spuntare, a differenza di vostra moglie che, non ve l’ha detto, ma si è trovata un amante più giovane. Il cane è dunque il soggetto del vostro narcisismo più profondo, vi ama per la sola vostra immagine, si specchia come Narciso nella pozza del vostro volto e del vostro corpo, pazzo di voi. Non c’è bisogno di comprendersi, di stabilire un dialogo, anche se solo a gesti; il cane ama voi come voi amate l’icona della vostra attrice preferita. Solo l’icona, senza contenuto. Voi siete per il cane una specie di simulacro, un feticcio.&lt;/p&gt;

&lt;p&gt;Gli europei sono diventati narcisisti in un modo preoccupante: amano soltanto chi ama la loro superficie, sono la quintessenza dell’epidermicità. Meglio pulire la cacca del cane piuttosto che dialogare con la moglie o i figli. L’affetto non è emozione, è riconoscimento dell’immagine, è un fatto televisivo.&lt;/p&gt;

&lt;p&gt;&lt;br /&gt;
&lt;em&gt;Immagine: “Cane domestico europeo” (senza data)&lt;/em&gt;&lt;/p&gt;

&lt;p&gt;&lt;br /&gt;&lt;/p&gt;

&lt;p&gt;&lt;a href=&quot;https://noubs.wordpress.com/2016/03/11/perche-gli-europei-tengono-il-cane-in-casa-di-massimo-pamio/&quot;&gt;Massimo Pamio, “Del perché gli europei tengono in casa il cane”, «Noubs Edizioni», 11/03/2016&lt;/a&gt;&lt;/p&gt;
</content>
 </entry>
 
 <entry>
   <title>L&#39;arte egocentrica mondiale sta uccidendo l&#39;arte</title>
   <link href="http:/www.scritture.net/2016/04/05/charlesworth/"/>
   <updated>2016-04-05T20:30:00+02:00</updated>
   <id>http:/www.scritture.net/2016/04/05/charlesworth</id>
   <content type="html">&lt;h3 id=&quot;jj-charlesworth&quot;&gt;JJ Charlesworth&lt;/h3&gt;

&lt;p&gt;&lt;br /&gt;&lt;/p&gt;
&lt;div class=&quot;span12&quot;&gt;
&lt;img class=&quot;img-rounded&quot; src=&quot;https://farm2.staticflickr.com/1488/26053701120_a73a9dc034.jpg&quot; alt=&quot;Miley Cyrus Love Money Party (2014)&quot; /&gt;
&lt;/div&gt;

&lt;p&gt;&lt;br /&gt;&lt;/p&gt;

&lt;p style=&quot; background:  #eeeee5; border: 20px solid #eeeee5&quot;&gt;&lt;em&gt;Un tempo, esistevano l’arte popolare e l’arte colta; poi, venne il sogno di un’arte di tutti e per tutti; oggi, questo sogno è diventato un incubo. L’ossessione verso una qualche ‘urgenza espressiva’, dove quanto c’è da esprimere rimane confinato in una prospettiva del tutto egoica e personalistica, che trova forte aggancio negli usi aberrati di Internet e nelle pretese autorealizzative di marca new-age, sembra dimenticare del tutto che l’arte, indipendentemente da correnti e stili, è soprattutto scoperta di alterità, e che ogni segno rimanda sempre a più in là. Ma questo, ricorda con divertito sarcasmo JJ Charlesworth (su twitter:@jjcharlesworth), critico e redattore freelance associato presso &lt;a href=&quot;http://artreview.com&quot;&gt;ArtReviewmagazine&lt;/a&gt;, non sembra interessare gli artisti e il pubblico di circuiti tra loro apparentemente molto diversi, tra i quali ogni distinzione è però ormai vanificata dalla comune passione autoreferenziale per i selfie. Charlesworth si riferisce soprattutto all’annata 2014, ma il suo scritto mantiene pieno valore per una critica del presente: infatti, le tendenze messe in rilievo non sono cessate. E mentre vanno ogni giorno incontro alla loro inevitabile autodistruzione, non sembrano preoccupare troppo i loro adepti: a ragione, perché in definitiva nessuno se ne preoccupa.&lt;/em&gt;&lt;/p&gt;

&lt;p&gt;&lt;br /&gt;&lt;/p&gt;

&lt;p&gt;Per chi voglia individuare il più significativo problema/tema/fenomeno del mondo artistico, il 2014 ha messo in gioco diversi contendenti. Il record dei fallimenti per i &lt;a href=&quot;https://news.artnet.com/market/the-biggest-auction-year-ever-202520&quot;&gt;risultati d’asta&lt;/a&gt;? Buttateci un occhio. Artisti che si sono trovati piuttosto incasinati per &lt;a href=&quot;https://news.artnet.com/art-world/exhibit-b-might-be-offensive-to-some-but-thats-no-reason-to-close-it-down-113418&quot;&gt;parole in libertà controverse&lt;/a&gt; controverse? Bella storia. Una politica dell’&lt;a href=&quot;https://news.artnet.com/art-world/after-ferguson-a-new-protest-cultures-challenge-to-art-194601&quot;&gt;attivismo presa in consegna&lt;/a&gt; dalla memosfera visiva? Mica me ne lamento. I tentativi sempre più disperati delle gallerie blue-chip di mantenere credibilità per le iperpubblicizzate giovani stelle della pittura? Ci si può fare una bella risata.&lt;/p&gt;

&lt;p&gt;&lt;br /&gt;
Tuttavia, a volte sono gli sviluppi più marginali a infastidire. E per quanto mi riguarda, una delle tendenze più significative e meno attraenti è stata l’incremento della rumorosa quanto vuota celebrazione dell’artista-quale-ego. O forse, ma non ne sono sicuro, si dovrebbe dire dell’ego-quale-artista. Naturalmente, il mondo dell’arte è sempre stato affollato di ego piuttosto massicci: così, si potrebbe giustamente controbattere, quale sarebbe mai la novità? Eppure, il 2014 è sembrava essere l’anno nel quale l’ossessione per l’espressione più narcisistica dell’individuo ha cominciato a prendere il centro della scena. Puntando così alla fusione, apparentemente inarrestabile, dell’arte con una nuova forma di cultura della celebrità, nella quale l’autoespressione individuale è diventata ossessiva al di sopra di ogni altra considerazione.
&lt;br /&gt;&lt;/p&gt;

&lt;p&gt;Non sto parlando della sfilza dell’enorme altalena di, ehm, spettacoli egoici, compiuti perlopiù da artisti di sesso maschile a fine carriera. Per quanto, anche quelli sono continuati ad andare forte: possiamo annoverare l’&lt;a href=&quot;https://news.artnet.com/art-world/strictly-critical-video-gopnik-and-viveros-faune-at-the-whitneys-koons-retrospective-50154&quot;&gt;intronizzazione di Jeff Koons&lt;/a&gt; con il titolo de &quot;il più importante, influente, popolare e controverso artista del dopoguerra&quot; (secondo la folle e iperventilata pubblicità del Whitney Museum di New York), i toni interminabili e pomposi della retrospettiva a basso grado gravitazionale di &lt;a href=&quot;http://www.artnet.com/artists/anselm-kiefer/&quot;&gt;Anselm Kiefer&lt;/a&gt; al RA di Londra, e le erezioni in acciaio massiccio del dio minimalista &lt;a href=&quot;https://news.artnet.com/art-world/richard-serras-new-work-in-the-qatari-desert-launches-ecotourism-initiative-9247&quot;&gt;Richard Serra&lt;/a&gt; nel deserto del Qatar. Quando si tratta di carriere consacrate, i grandi musei sono felici di corrispondere, nel disperato tentativo di tirare dentro grandi folle che ormai vivacizza questo periodo.
&lt;br /&gt;&lt;/p&gt;

&lt;p&gt;Eppure, se vogliamo parlare dell’aspetto veramente contemporaneo dell’arte ego-maniaca mondiale, quello che è realmente venuto alla ribalta è stata la figura dell’artista quale canale per una presunta esperienza profonda - tanto personale, quanto terapeutica. Il fenomeno è stato forse esemplificato al meglio dalla crescita inarrestabile di Marina Abramović, ormai soprannominata la &quot;regina della performance art&quot;. Con il suo &lt;a href=&quot;https://news.artnet.com/people/in-london-stunt-marina-abramovic-delivers-empty-room-huh-30445&quot;&gt;&quot;512 Hours&quot; Show al Serpentine di Londra&lt;/a&gt;, seguito dal &lt;a href=&quot;https://news.artnet.com/art-world/marina-abramovic-at-sean-kelly-has-her-fame-become-an-artistic-obstacle-143848&quot;&gt;&quot;generatore&quot; al Sean Kelly di New York&lt;/a&gt;, la Abramović ha scalato nuove vette di assurdità partecipativa. Infatti, non capita tutti i giorni di vedere file di persone che circondano un palazzo per una mostra d’arte senza lamentarsi. Ma tale è la riverenza concessa alla versione di Abramović di arte promossa ad una sorta di programma di auto-aiuto New Age, che non soltanto si fa la coda, ma diventa addirittura un privilegio proprio lo stare in coda in piedi per ore, e non fare nulla di più, agli ordini del guru Abramović, con il Serpentine trasformato in una sorta di ashram minimalista per hipster dai pantaloni a vita bassa.
&lt;br /&gt;&lt;/p&gt;

&lt;p&gt;Forse, sto offendendo coloro per i quali la meditazione, la consapevolezza, e trovare la propria quiete interiore, rappresentano un enorme problema. Oh bene: peccato. Ad ogni modo, non vi ho mai invitato alle mie feste. Il punto è che, formulato nel linguaggio dell’auto-realizzazione-meditante che insiste su parole d’ordine quali &quot;dimenticare il passato&quot; e &quot;vivere nel momento&quot;, in realtà il recente lavoro della Abramović cristallizza e riflette quella che risulta essere la più vasta tendenza della cultura contemporanea: l’ideale narcisistico dell’auto-realizzazione, vivere il momento, trovarsi e (una volta che ti sei trovato) essere se stessi, e lì restare. In breve: corrispondere all’espressione culturale della Generazione Y, detta anche &lt;em&gt;Generation Me&lt;/em&gt;, come l’accademico statunitense Jean Twenge l’ha stilizzata nel libro omonimo del 2006.
&lt;br /&gt;&lt;/p&gt;

&lt;p&gt;La cultura della cosiddetta Generazione Y privilegia l’espressione di sé su qualsiasi altra cosa. Molte celebrità (certamente, la maggior parte delle celebrità americane) sono così arrivate ad esprimersi attraverso il medium dell’arte, o almeno attraverso i media del mondo dell’arte. Ancora nel 2014, James Franco ha “rielaborato” &lt;a href=&quot;https://news.artnet.com/art-world/why-james-francos-cindy-sherman-homage-at-pace-is-not-just-bad-but-offensive-11107&quot;&gt;le prime opere di Cindy Sherman&lt;/a&gt;, con se stesso nel ruolo di protagonista. Shia LaBoeuf ha proseguito le sue &lt;a href=&quot;https://news.artnet.com/art-world/shia-labeouf-participates-in-a-performance-mocking-shia-labeouf-142710&quot;&gt;performance d’arte in stile buffonata&lt;/a&gt; nella propria galleria di spettacoli “#IAMSORRY” (completandole con la &lt;a href=&quot;https://news.artnet.com/art-world/shia-labeouf-sexually-assaulted-during-performance-at-cohen-gallery-in-los-angeles-184488&quot;&gt;bizzarra denuncia&lt;/a&gt; di esser stato violentato da una visitatrice).
&lt;br /&gt;&lt;/p&gt;

&lt;p&gt;E chi può dimenticare la &lt;a href=&quot;https://news.artnet.com/people/inside-miley-cyruss-exclusive-abmb-concert-188846&quot;&gt;reinvenzione del mondo dell’arte&lt;/a&gt; compiuta dalla stuzzicante popstar Miley Cyrus, la cui &lt;a href=&quot;https://news.artnet.com/people/miley-cyrus-makes-erotic-sculptures-95337&quot;&gt;decisione di fare sculture &lt;/a&gt; è stata suggerita dai doni a lei lanciati dai fan ai suoi concerti? Come afferma Cyrus con precisione e sincerità piuttosto caratteristiche: &quot;Ho ricevuto un sacco di spazzatura e merda veramente del cazzo, e così, invece di lasciare che restasse spazzatura e merda, l’ho trasformata in qualcosa che mi ha reso felice.&quot; Cyrus dichiarato: &quot;Mi sento come se la mia arte fosse diventata una specie di metafora - un esempio della mia vita&quot;. Al che, si potrebbe rispondere: &quot;Certo, ma chi cazzo se ne frega?&quot; Il problema è che, se è facile licenziare le varie esili messe-in-mostra della creativa-auto-realizzazione del celeb-artista, tutto questo in realtà sta semplicemente cavalcando l’onda della più ampia cultura del movimento di &quot;me&quot;, che galoppa nella vita di tutti i giorni attraverso un’inarrestabile marea di selfie e tweet.
&lt;br /&gt;&lt;/p&gt;

&lt;p&gt;Vi sembra troppo brusco legare l’austero pseudo-spiritualismo-trascendentalista della Abramović al carnevale idiota dell’arte delle celebrità? Non proprio. Possono sembrare agli antipodi, ma sono realizzati in base alla medesima venerazione dell’auto-realizzazione personale attraverso l’auto-espressione, per la quale a contare è il processo, non il prodotto. A tutti ormai basta &quot;essere se stessi&quot; per affermare di essere &quot;arte&quot;. E questo è anche il motivo per cui le mostre d’arte sono diventate &quot;esperienze&quot;. L’unica mostra che sembra aver mosso la partecipazione degli spettatori, e nella quale ho fatto tappa estiva ad Art Basel, era quella di Klaus Biesenbach e Hans Ulrich Obrist al &lt;a href=&quot;https://news.artnet.com/art-world/hans-ulrich-obrist-and-klaus-biesenbach-bring-14-rooms-to-art-basel-8564&quot;&gt;museo-di-cazzate-e-divertimenti-mostruosi-e-corridoio-di-incubi&lt;/a&gt; &quot;14 Rooms&quot; (che comprendeva, ovviamente, un pezzo di Marina Abramovic.) Sentirsi in un’esperienza, essere nell’adesso: questa è la nuova estetica della Gen Y.
&lt;br /&gt;&lt;/p&gt;

&lt;p&gt;Ecco perché, anche se tutti gli artisti maschio-alfa potessero fare un grande spettacolo di se stessi (tipo &lt;a href=&quot;http://www.artnet.com/artists/jeff-koons/&quot;&gt;Jeff Koons nudo in palestra vestito di soli guanti di pelle&lt;/a&gt;. Aiuto!), risulterebbero comunque in ritardo, bloccati nel passato. Perché appartengono ad una generazione ancora convinta che l’arte debba concernere qualcosa di diverso da me-qui-in-questo-momento. Che ancora pensa, ad esempio, che l’arte dovrebbe riguardare, per dire, il consumismo, oppure la storia della Germania, o anche soltanto come appare un’imponente distesa di pezzi di Cor-Ten in acciaio se la ficchi in un qualche deserto. In altre parole: che l’arte debba riguardare cose sulle quali si deve riflettere, e discutere, e argomentare con gli altri, per trovarsi persino in disaccordo: insomma, che l’arte tratti qualcosa che non è esclusivamente incentrata su se stessi. Ma, per il momento, tra Miley e Marina, si è cominciato a rivelare questo futuro per l’arte: artista e pubblico che si tengono per mano tra specchi infiniti, con una mano libera per poter spremere un selfie.
&lt;br /&gt;&lt;/p&gt;

&lt;p&gt;&lt;em&gt;Illustrazione: “Miley Cyrus performing Love Money Party on her Bangerz Tour Tacoma” (Washington 2.16.14)&lt;/em&gt;
&lt;br /&gt;
&lt;em&gt;Traduzione: Claudio Comandini&lt;/em&gt;&lt;/p&gt;

&lt;p&gt;&lt;br /&gt;
&lt;a href=&quot;https://news.artnet.com/art-world/the-ego-centric-art-world-is-killing-art-197530&quot;&gt;JJ Charlesworth, “The Ego-Centric Art World is Killing Art”, «Artnetnews» 30/12/2014&lt;/a&gt;.&lt;/p&gt;

</content>
 </entry>
 
 <entry>
   <title>Condivisione e opportunità. Ma chi paga?</title>
   <link href="http:/www.scritture.net/2016/04/04/testa/"/>
   <updated>2016-04-04T20:30:00+02:00</updated>
   <id>http:/www.scritture.net/2016/04/04/testa</id>
   <content type="html">&lt;h3 id=&quot;annamaria-testa&quot;&gt;Annamaria Testa&lt;/h3&gt;

&lt;p&gt;&lt;br /&gt;&lt;/p&gt;
&lt;div class=&quot;span12&quot;&gt;
&lt;img class=&quot;img-rounded&quot; src=&quot;https://farm2.staticflickr.com/1683/26326563935_130a3f59bd.jpg&quot; alt=&quot;Paul Baran, Tipologie di reti (1964)&quot; /&gt;
&lt;/div&gt;

&lt;p&gt;&lt;br /&gt;&lt;/p&gt;

&lt;p style=&quot; background:  #eeeee5; border: 20px solid #eeeee5&quot;&gt;&lt;em&gt;Questo articolo effettua una mappatura di forme e modi con cui la comunicazione e la condivisione delle informazioni stanno ridefinendo, e non soltanto nel virtuale, economia e cultura. L’utile topografia compilata da Annamaria Testa, pubblicitaria e giornalista, deve però essere accompagnata da preoccupazioni che permettano di comprendere come rendere la crescente intelligenza collettiva un vero e proprio elemento ‘comune’, superando la tendenza a cristallizzarla in ‘comunicazione’ banale. Infatti, realtà quali le pressioni dell’industria farmaceutica, le modeste rendite dei microcompensi, le consultazioni cittadine di pura demagogia, dietro le novità di facciata, segnano la sopravvivenza di miti progressisti di altre epoche, e con questi i rapporti di forza tipici del capitalismo. Laddove si configura quanto viene definito come ‘capitalismo cognitivo’, focalizzare il mobile ‘territorio’ nel quale questo si inscrive deve servire anche a comprendere come sia possibile compiere quella ‘rivoluzione’ che permetta di impossessarsi dei mezzi di produzione: e quindi, non subire le informazioni, ma elaborarle. La lotta passa inevitabilmente per la riqualificazione economica del lavoro intellettuale, che comporta la ridefinizione dei criteri di autorevolezza, competenza e credibilità, i quali dipendono maggiormente dalla tenuta specifica di quanto viene proposto, che dal suo restare appeso allo share o più in generale all’audience: criteri per i quali spesso si riducendo il tipo di condivisione più diffusa sui social ad una giostra di parole che si vanificano l’una con l’altra, favorendo al massimo divulgazioni al ribasso e prive di effettivi contenuti. Il problema fondamentale con cui confrontarsi è che l’annullamento delle opinioni ad vortice di chiacchiere irrelate non è episodico ma, come ha mostrato in maniera esemplare il filosofo Mario Perniola, è tra le costanti della ‘comunicazione’, le cui condizioni vanno attraversate cercando zattere che permettano al sapere di mantenere una propria dimensione operativa. Dove una società è costituita da conoscenze intrinseche e il comprendere stesso è strutturalmente sociale, in questo presente le aree e le nicchie al’interno delle quali il lavoro culturale sopravvive si sono ormai moltiplicate indefinitivamente, e la grande velocità nella quale siamo immersi determina una diffusa non-simultaneità. In pratica, è come se ognuno vivesse nel mondo e nell’epoca che gli pare. Tali circostanze possono portare a trascurare che il lavoro intellettuale, nonostante le specializzazioni in cui si articola, ha sempre interessi generali e aspetti universali, i quali, pur non interessando mai tutti, trascendono in ampia misura divisione del lavoro e condizioni del mercato. Ed è proprio la considerazione concreta dei fattori che determinano un mercato a permettere di comprenderne le pratiche, superandone i particolarismi senza generalizzarne i modelli. Infatti, il crowdsourcing, sul quale l’articolo si conclude interrogandosi sui suoi limiti, ladddove non voglia ridursi allo &quot;spiottare&quot;, deve concepire la propria rete come decentralizzata e caratterizzata dalla divisione in diversi nodi dei contatti: quindi, non da una loro omogenea distribuzione, nè da qualche rigida centralizzazione. La questione permette di approfondire la comprensione delle tipologie di rete formalizzate da Paul Baran nel 1964, ed è spiegata anche in un &lt;a href=&quot;http://www.secondowelfare.it/terzo-settore/impresa-sociale/personal-fundraising-e-crowdfunding-di-retedeldono.html&quot;&gt;articolo tecnico ricco di implicazioni teoriche&lt;/a&gt;, che ricorda come le campagne di raccolta, pur essendo legate alla generalità di un progetto, si appuntano ogni volta ad aspetti specifici e a nicchie coinvolte a diverso livello. Lo stesso tipo di distribuzione è riscontrabile anche nella diffusione delle idee, che si riproducono creando nuovi centri di diffusione non necessariamente in reciproco contatto, eppure collegati: questa è una delle modalità con cui cultura ed economia ritrovano rapporti funzionali e reciproche influenze. Gli alberi e la foresta che si nascondono l’una e l’altra possono anche svelarsi reciprocamente: eppure, c’è chi, pur essendone circondato, non vede nè gli uni nè l’altra.&lt;/em&gt;&lt;/p&gt;
&lt;p&gt;&lt;br /&gt;&lt;/p&gt;

&lt;p&gt;&lt;br /&gt;&lt;/p&gt;

&lt;p&gt;&lt;strong&gt;Cooperare e condividere&lt;/strong&gt;&lt;/p&gt;

&lt;p&gt;La cooperazione, la condivisione e la diffusione del sapere stanno cambiando le nostre vite. Ad affermarlo in modo assai convinto è l’antropologa Stefana Broadbent, capo del dipartimento di intelligenza collettiva del &lt;a href=&quot;http://www.nesta.org.uk&quot;&gt;Nesta&lt;/a&gt; (National endowment for science, technology and the arts), un’organizzazione britannica senza scopo di lucro che si occupa di imprese creative e di innovazione. Broadbent da decenni studia i fenomeni sociali legati allo sviluppo tecnologico. Interviene alla manifestazione milanese &lt;a href=&quot;http://www.meetthemediaguru.org&quot;&gt;Meet the media guru&lt;/a&gt; proprio per parlare di &lt;em&gt;Knowledge commons&lt;/em&gt; e intelligenza collettiva. Ecco, in estrema sintesi, quel che racconta.
&lt;br /&gt;&lt;/p&gt;

&lt;p&gt;Ormai, dice, siamo abituati a trovare dovunque conoscenza diffusa da singoli individui. Su YouTube le persone caricano e consultano video di spiegazioni (&lt;em&gt;tutorial&lt;/em&gt;) su qualsiasi argomento, dalla coltivazione dei pomodori alle ultime scoperte sui fattori di rischio del diabete. Ma questa condivisione di conoscenza è un fatto inedito e una grande risorsa che va ben oltre i video su YouTube: l’intelligenza collettiva è un capitale che, grazie alla rete, già oggi viene investito nei campi più diversi.
&lt;br /&gt;&lt;/p&gt;

&lt;p&gt;I casi sono ormai davvero tanti. Wikipedia è solo il più noto: nata nel 2001, già nel 2008 entra nel Guinness dei primati come la più ampia enciclopedia del mondo. Oggi conta più di 35 milioni di voci, distribuite su edizioni in 53 diverse lingue. Un altro caso assai conosciuto è Mozilla Firefox, il browser nato nel 2002, il cui codice è aperto e può essere distribuito e migliorato da chiunque voglia farlo.&lt;/p&gt;

&lt;p&gt;Ma la condivisione del sapere non si esprime solo nel mondo virtuale e può, per esempio, applicarsi alla coprogettazione urbanistica: Anne Hidalgo, sindaca di Parigi, &lt;a href=&quot;https://idee.paris.fr/co-construisons-paris&quot;&gt;si appella all’intelligenza collettiva&lt;/a&gt; per progettare una città che sia &lt;em&gt;“juste, progressiste et durable”&lt;/em&gt;.&lt;/p&gt;

&lt;p&gt;Può trattarsi di mettere a frutto (o, in certi casi, di sfruttare) le risorse collettive. Oppure – e questo è un secondo caso – di mettere quelle risorse in comune. O, infine, di favorire la partecipazione dei cittadini.&lt;/p&gt;

&lt;p&gt;Già da qualche anno esistono &lt;a href=&quot;https://www.quora.com&quot;&gt;siti come Quora&lt;/a&gt; dove i cittadini possono pubblicare domande e risposte su qualsiasi tema, o &lt;a href=&quot;http://www.unglobalpulse.org&quot;&gt;come Global Pulse&lt;/a&gt;, il sito delle Nazioni Unite per l’analisi dei &lt;em&gt;big data&lt;/em&gt; riguardanti il benessere delle popolazioni, e il loro impiego per progettare piani di sviluppo più efficaci.&lt;/p&gt;

&lt;p&gt;C’è Fold-it: un videogioco messo a punto dall’università di Washington, il cui scopo è trovare modi efficaci per &quot;ripiegare le proteine&quot; e &lt;a href=&quot;http://www.scientificamerican.com/article/foldit-gamers-solve-riddle&quot;&gt;dare una mano agli scienziati&lt;/a&gt; che inventano nuovi farmaci. C’è Nature’s notebook, che chiede di tenere sotto controllo il cambiamento climatico osservando piante e animali. Lo trovate, insieme a molti altri siti di analoga impostazione, sulla piattaforma di scienza condivisa (&lt;em&gt;citizen science&lt;/em&gt;) &lt;a href=&quot;http://scistarter.com/finder&quot;&gt;Scistarter&lt;/a&gt;.&lt;/p&gt;

&lt;p&gt;Ma esistono anche fenomeni di microlavoro (a fronte di microcompensi) com’è, per esempio, Mechanical Turk, la &lt;a href=&quot;http://mechanicalturk.typepad.com/blog/2015/05/bringing-future-innovation-to-mechanical-turk.html&quot;&gt;piattaforma di elaborazione dati&lt;/a&gt; lanciata da Amazon nel 2005. Se volete sapere meglio di che si tratta, [leggete questo articolo] (https://www.linkedin.com/pulse/my-experience-amazon-mechanical-turk-mturk-worker-utpal-dholakia). Ogni volta che il compito è proposto da un’organizzazione centrale, che poi riserva a se stessa la sintesi dei contributi, allora abbiamo un’estrazione di valore dalla rete. È capitalismo cognitivo: &lt;a href=&quot;https://en.wikipedia.org/wiki/Digital_labor&quot;&gt;digital labour&lt;/a&gt; (attenzione: è lavoro digitale anche l’interazione attraverso i social media).&lt;/p&gt;

&lt;p&gt;Non a caso il ministero del lavoro francese sta pensando a come questo tipo di attività possa essere regolata all’interno della legislazione sul lavoro.&lt;/p&gt;

&lt;p&gt;&lt;br /&gt;
&lt;strong&gt;Comunità sapienti&lt;/strong&gt;&lt;/p&gt;

&lt;p&gt;Una prospettiva opposta è quella dei knowledge commons (informazioni e dati gestite da comunità di utenti) e riguarda le piattaforme per l’organizzazione di conoscenze che poi vengono integralmente redistribuite e messe in comune. È il caso del &lt;a href=&quot;https://it.wikipedia.org/wiki/Debian&quot;&gt;Debian project&lt;/a&gt;, un sistema democratico e volontario di progettazione di software che si è addirittura dotato di una propria costituzione, o di &lt;a href=&quot;https://github.com&quot;&gt;GitHub&lt;/a&gt; un popolare deposito di centinaia di migliaia di linee di codice open source.&lt;/p&gt;

&lt;p&gt;Open Street Map organizza sessioni di mappatura collettiva, integrando fisicità e mondo virtuale (c’è anche una &lt;a href=&quot;https://openstreetmap.it/&quot;&gt;comunità italiana&lt;/a&gt;). In collaborazione con Medici senza frontiere e la Croce rossa sta, però, anche &lt;a href=&quot;http://www.msf.org.uk/missing-maps-project&quot;&gt;mappando le zone a rischio&lt;/a&gt;, in modo da raccogliere, a partire dalle immagini satellitari, dati utili a proteggere le popolazioni più vulnerabili.&lt;/p&gt;

&lt;p&gt;Uno degli ambiti di condivisione più importanti riguarda la salute: &lt;a href=&quot;https://www.rareconnect.org/it&quot;&gt;RareConnect&lt;/a&gt; mette in contatto in tutto il mondo pazienti che hanno malattie rare, e permette di condividere storie, informazioni e discussioni, integrando conoscenze scientifiche ed esperienze dei pazienti. Sul melanoma c’è &lt;a href=&quot;http://www.melanomapatientnetworkeu.org/&quot;&gt;Melanoma patient network Europe&lt;/a&gt;. Invece &lt;a href=&quot;https://www.reg4all.org/&quot;&gt;Reg4all&lt;/a&gt; tratta di malattie genetiche e permette di condividere informazioni sulla propria salute con i ricercatori.&lt;/p&gt;

&lt;p&gt;Un terzo importante campo di applicazione riguarda la partecipazione dei cittadini. Le amministrazioni locali si chiedono come sfruttare l’intelligenza collettiva, favorendo l’inclusione dei cittadini sia allo scopo di guadagnarsi la loro fiducia, sia per ridurre i costi di raccolta-dati e di messa a punto delle soluzioni. Ormai hanno capito che i cittadini, presi nel loro complesso, sanno un sacco di cose.&lt;/p&gt;

&lt;p&gt;Nascono così &lt;a href=&quot;https://www.fixmystreet.com/&quot;&gt;FixMyStreet&lt;/a&gt;, il sito londinese che permette di segnalare problemi e disservizi alla pubblica amministrazione, o &lt;a href=&quot;https://plaza.podemos.info/&quot;&gt;Plaza Podemos 2.0&lt;/a&gt; per coordinare iniziative civiche e costruire programmi politici. C’è perfino un &lt;a href=&quot;https://www.whitehouse.gov/blog/2015/09/30/accelerating-use-citizen-science-and-crowdsourcing-address-societal-and-scientific&quot;&gt;documento della Casa Bianca&lt;/a&gt; che parla esplicitamente di accelerare la citizen science e il crowdsourcing per affrontare sfide complesse e favorire lo sviluppo sociale e scientifico.&lt;/p&gt;

&lt;p&gt;Ma quanto sono affidabili i siti di crowdsourcing? Come vengono gestiti? Non appena si parla di saperi condivisi, dice Broadbent, vengono fuori questi problemi. Per esempio, il gruppo sul melanoma segue protocolli molto rigidi. Altre piattaforme non fo fanno. Tutti, però, a partire da Mozilla, adottano sistemi meritocratici basati sulla reputazione acquisita attraverso la qualità dei contributi.&lt;/p&gt;

&lt;p&gt;La sfida è trovare un (difficile) equilibrio tra tecnologia, non sempre adeguata, gestione dei dati e delle organizzazioni, condivisione degli obiettivi con la comunità. Inoltre, bisogna avere il coraggio di proporre sfide su problemi complessi e la capacità di suscitare proposte interdisciplinari, selezionando le migliori attraverso discussioni e votazioni in rete.&lt;/p&gt;

&lt;p&gt;&lt;br /&gt;
&lt;strong&gt;Come quantificare il sapere?&lt;/strong&gt;&lt;/p&gt;

&lt;p&gt;Le condizioni per intraprendere iniziative di successo sono, invece, tutto sommato semplici (almeno da dire; ma non così semplici da realizzare): avere obiettivi chiari e ben definiti. Integrare attività in rete e attività nel mondo reale. Integrare contributi di singoli e di gruppi organizzati, che a loro volta possono essere depositari di specifiche competenze. Un modello interessante è offerto da &lt;a href=&quot;http://climatecolab.org/&quot;&gt;ClimateCoLab&lt;/a&gt;, un progetto del Centro per l’intelligenza collettiva dell’Mit per reperire proposte sul cambiamento climatico.&lt;/p&gt;

&lt;p&gt;L’ultimo, ma non meno importante, tema di discussione è questo: dato per acquisito il valore sociale del sapere condiviso, c’è un valore economico che viene generato. Come quantificarlo? E come remunerarlo, considerando le persone non più solo come produttrici di dati, ma anche come portatrici di competenze?&lt;/p&gt;

&lt;p&gt;La reputazione acquisita in rete è (ed ha) un valore? O dobbiamo cominciare a pensare a un salario garantito, almeno per i contributori più preziosi? Se non si affrontano questi nodi, la meraviglia che è il crowdsourcing rischia di trasformarsi nell’ennesimo fenomeno di lavoro intellettuale sottopagato.&lt;/p&gt;

&lt;p&gt;&lt;br /&gt;&lt;/p&gt;

&lt;p&gt;&lt;em&gt;Illustrazione: Paul Baran, “Tipologie di reti” (1964)&lt;/em&gt;&lt;/p&gt;

&lt;p&gt;&lt;br /&gt;&lt;/p&gt;

&lt;p&gt;&lt;a href=&quot;http://www.internazionale.it/opinione/annamaria-testa/2016/03/29/condivisione-sapere&quot;&gt;Annamaria Testa, “La condivisione del sapere è magnifica. Ma chi paga che cosa?”, «Internazionale.it», 29/03/2016.&lt;/a&gt;&lt;/p&gt;

</content>
 </entry>
 
 <entry>
   <title>Lettera d&#39;amore - XVI edizione</title>
   <link href="http:/www.scritture.net/2016/04/03/lettera-amore/"/>
   <updated>2016-04-03T20:30:00+02:00</updated>
   <id>http:/www.scritture.net/2016/04/03/lettera-amore</id>
   <content type="html">&lt;p&gt;&lt;br /&gt;&lt;/p&gt;
&lt;div class=&quot;span12&quot;&gt;
&lt;img class=&quot;img-rounded&quot; src=&quot;https://farm2.staticflickr.com/1608/26053700890_c44f7e502b.jpg&quot; alt=&quot;Museo della letterad&#39;amore&quot; /&gt;
&lt;/div&gt;

&lt;p&gt;&lt;br /&gt;&lt;/p&gt;

&lt;p style=&quot; background:  #eeeee5; border: 20px solid #eeeee5&quot;&gt;&lt;em&gt;Se non avete mai scritto lettere d’amore, o se pensate che sia qualcosa di troppo privato, è arrivato il momento di voltare pagina, e pensare non soltanto a spedirla a qualcuno che non è l’oggetto delle vostre attenzioni, ma anche di concorrere ad un qualcosa e aspirare ad entrare in un’istituzione apposita. Infatti, il Museo della lettera d’amore e l’associazione culturale AbruzziAMOci, con il patrocinio del Comune di Torrevecchia Teatina, bandiscono la sedicesima edizione del Concorso internazionale lettera d’amore, la cui cerimonia di premiazione si terrà a Torrevecchia Teatina (Chieti) l’8 agosto 2016.&lt;/em&gt;&lt;/p&gt;

&lt;p&gt;REGOLAMENTO
&lt;strong&gt;__&lt;/strong&gt;_&lt;/p&gt;

&lt;p&gt;Art. 1. Si partecipa stilando in qualsiasi lingua (se straniera o in dialetto, si deve accludere la traduzione in lingua italiana) un testo in prosa, non in poesia, inedito, configurato come lettera d’amore, della lunghezza massima di 3 cartelle (1800 caratteri per cartella) in 3 copie ben leggibili aggiungendo le dichiarazioni e le notizie richieste all’art. 2.&lt;/p&gt;

&lt;p&gt;Art. 2. Non è dovuta alcuna tassa di iscrizione o partecipazione. Ai testi bisogna accludere un foglio contenente le generalità del partecipante (nome, cognome, indirizzo, età, numero di telefono, curriculum, e-mail) unitamente alla dichiarazione di autenticità del testo e all’autorizzazione alla pubblicazione gratuita della lettera, e all’adesione a tutte le norme del concorso.&lt;/p&gt;

&lt;p&gt;Art. 3. Il termine ultimo per l’invio dell’elaborato, da effettuarsi al seguente indirizzo: Concorso Lettera d’amore c/o Associazione culturale AbruzziAMOci, Via Ovidio n.25, 66100 Chieti, è fissato al 30 giugno 2016 (farà fede il timbro postale di partenza). La giuria, il cui verdetto è insindacabile, è composta da: Vito Moretti, Massimo Pamio, Massimo Pasqualone.&lt;/p&gt;

&lt;p&gt;Art. 4 Saranno assegnati i seguenti premi: Euro 500,00 al primo classificato, Euro 250,00 al secondo, Euro 200,00 al terzo; altri premi ai segnalati. I vincitori dovranno ritirare personalmente il premio nella cerimonia, altrimenti lo stesso non sarà assegnato. I testi potranno essere pubblicati dall’Organizzazione.&lt;/p&gt;

&lt;p&gt;Art. 5 Solo i vincitori e i segnalati saranno avvisati tempestivamente. I risultati verranno resi pubblicamente noti tramite la stampa e il sito internet: http://www.noubs.it. Gli elaborati non saranno restituiti. La partecipazione al premio comporta l’accettazione di tutte le norme del presente regolamento. È tutelata la legge sulla privacy. L’Organizzazione non risponde della mancata ricezione dei testi.&lt;/p&gt;

&lt;p&gt;Art. 6 La Lettera d’amore consiste in una composizione in prosa mirata all’espressione del sentimento d’amore rivolta a un destinatario qualsiasi (persona reale o immaginaria, animale, oggetto, luogo o paesaggio). Il vincitore dovrà ritirare personalmente il premio nella cerimonia, altrimenti lo stesso non sarà assegnato.&lt;/p&gt;

&lt;p&gt;Contatti: &lt;a href=&quot;&amp;#109;&amp;#097;&amp;#105;&amp;#108;&amp;#116;&amp;#111;:&amp;#110;&amp;#111;&amp;#117;&amp;#098;&amp;#115;&amp;#064;&amp;#110;&amp;#111;&amp;#117;&amp;#098;&amp;#115;&amp;#046;&amp;#105;&amp;#116;&quot;&gt;&amp;#110;&amp;#111;&amp;#117;&amp;#098;&amp;#115;&amp;#064;&amp;#110;&amp;#111;&amp;#117;&amp;#098;&amp;#115;&amp;#046;&amp;#105;&amp;#116;&lt;/a&gt; oppure tel. 0871.348890.&lt;/p&gt;
</content>
 </entry>
 
 <entry>
   <title>AAA: Industria Filosofica nel Salento</title>
   <link href="http:/www.scritture.net/2016/04/02/industria-filosofica/"/>
   <updated>2016-04-02T20:30:00+02:00</updated>
   <id>http:/www.scritture.net/2016/04/02/industria-filosofica</id>
   <content type="html">&lt;p&gt;&lt;br /&gt;&lt;/p&gt;
&lt;div class=&quot;span12&quot;&gt;
&lt;img class=&quot;img-rounded&quot; src=&quot;https://farm2.staticflickr.com/1719/26234158152_9be047617d.jpg&quot; alt=&quot;unreal city&quot; /&gt;
&lt;/div&gt;

&lt;p&gt;&lt;br /&gt;&lt;/p&gt;

&lt;p style=&quot; background:  #eeeee5; border: 20px solid #eeeee5&quot;&gt;&lt;em&gt;«Industria Filosofica ricerca giovani filosofi da inserire nell’avvio della propria catena di montaggio. Menti pensanti, cioè, in grado di elaborare innovative cure per l’anima attraverso l’utilizzo pratico della filosofia.» A Corigliano d’Otranto s’inaugura un laboratorio di pensiero e società che potrebbe offrire stimoli ad ogni centro.&lt;/em&gt;&lt;/p&gt;

&lt;p&gt;&lt;br /&gt;
Il progetto Industria Filosofica è nato da un’idea di Ada Fiore, insegnante, scrittrice ed ex sindaco di Corigliano d’Otranto, e coinvolge altri sette soci, tre dei quali imprenditori. L’obiettivo è costruire pensiero e lavoro grazie ad un’industria creativa nella quale trovano spazio giochi di ruolo, romanzo filosofico, eventi culturali, e altri servizi. Sono poi diffusi prodotti di tipo &quot;kaloterapeutico&quot;, capaci cioè di curare appassionando al bello e al libero pensiero: libri, cibo, artigianato, gadget, giochi. Il Parco Sophia, finanziato da azionisti, ha un costo al pubblico di 2 euro, direttamente corrisposti ai ragazzi del liceo e dell’istituto tecnico locali che vi prestano servizio. Si svolgono inoltre incontri pubblici a cui hanno già partecipato studiosi quali Oscar Brenifier, Serge Latouche, Michela Marzano.&lt;/p&gt;

&lt;p&gt;&lt;br /&gt;
L’iniziativa ha un proprio retroterra. Nell’estate del 2012 Corigliano, che dal Salento guarda verso la Grecia, portò nel paese la &lt;a href=&quot;http://bari.repubblica.it/cronaca/2012/07/04/news/viaggio_nel_paese_dei_filosofi_in_salento_uno_sportello_per_i_dubbi_esistenziali-38501209/&quot;&gt;filosofia al potere&lt;/a&gt;, accogliendo i visitatori in un giardino del pensiero diffuso. Uno sportello di consulenza filosofica tenuto da Graziella Lupo, impegnata anche in un master presso l’Università Ca’ Foscari, coinvolse tutta la cittadinanza in laboratori basati domande fondamentali, e quindi non su emozioni, ma sulle idee che abitano il mondo: «chi sei?», «che cos’è la paura?»; inoltre, i politici furono costretti a interrogarsi attorno «limite e responsabilità della parola». Le questioni sono state poi diffuse anche in cartoline messe in vendita nei negozi della località.
&lt;br /&gt;&lt;/p&gt;

&lt;p&gt;L’iniziativa rappresenta uno stimolo per laureati e studiosi capaci di impegnarsi nella diffusione sociale di una qualche consapevolezza: la quale, nonostante i pregiudizi, ha inevitabilmente anche aspetti operativi. E se l’immagine della catena di montaggio e degli ingranaggi di valore risultano lontane dall’ampiezza di visione di cui necessita la pratica della filosofia, per la quale sarebbe più appropriata proprio quella del mosaico che nella vicina cattedrale di Santa Maria Annunziata assomma la storia dell’umanità e l’albero della vita, l’esempio di Corigliano d’Otranto aspetta ora di essere raccolto anche da altri centri.&lt;/p&gt;

&lt;p&gt;L’appello diffuso sul &lt;a href=&quot;http://www.industriafilosofica.it&quot;&gt;sito&lt;/a&gt;:
&lt;br /&gt;
&lt;br /&gt;&lt;/p&gt;

&lt;p&gt;&lt;strong&gt;A.A.A. CERCASI FILOSOFI&lt;/strong&gt;&lt;/p&gt;

&lt;p&gt;&lt;em&gt;Industria Filosofica, azienda unica nella costruzione del pensiero, cerca filosofi da inserire nell’avvio della propria catena di montaggio.&lt;/em&gt;&lt;br /&gt;
&lt;em&gt;Le mansioni richieste riguardano:&lt;/em&gt;&lt;br /&gt;
&lt;em&gt;ESPERTI nella produzione della consapevolezza di vivere&lt;/em&gt;&lt;br /&gt;
&lt;em&gt;ADDETTI alla distribuzione del senso della bellezza&lt;/em&gt;&lt;br /&gt;
&lt;em&gt;PREPOSTI ai brevetti per le cure dell’anima&lt;/em&gt;&lt;br /&gt;
&lt;em&gt;RESPONSABILI per la ricerca di bisogni veri&lt;/em&gt;&lt;br /&gt;
&lt;em&gt;INCARICATI alla realizzazione di oggetti di valore autentico&lt;/em&gt;&lt;br /&gt;
&lt;em&gt;Se pensi di poter essere un “ingranaggio di valore” per questa nuova Industria, fatti sentire.&lt;/em&gt;&lt;br /&gt;
&lt;em&gt;Scrivi solo se sei interessato ad un mondo migliore.&lt;/em&gt;&lt;br /&gt;&lt;/p&gt;

&lt;p&gt;Per contatti: info@industriafilosofica.it&lt;/p&gt;

&lt;p&gt;&lt;br /&gt;
&lt;em&gt;Illustrazione: “Mosaico di Otranto - dettaglio” (senza data)&lt;/em&gt;&lt;/p&gt;
</content>
 </entry>
 
 <entry>
   <title>Nuovi orizzonti per l’editoria nel mondo digitale</title>
   <link href="http:/www.scritture.net/2016/02/29/bray/"/>
   <updated>2016-02-29T06:00:00+01:00</updated>
   <id>http:/www.scritture.net/2016/02/29/bray</id>
   <content type="html">&lt;h3 id=&quot;massimo-bray&quot;&gt;Massimo Bray&lt;/h3&gt;

&lt;p&gt;&lt;br /&gt;&lt;/p&gt;
&lt;div class=&quot;span12&quot;&gt;
&lt;img class=&quot;img-rounded&quot; src=&quot;https://farm2.staticflickr.com/1692/24766378294_d27e5785c7.jpg&quot; alt=&quot;Codice, forse&quot; /&gt;
&lt;/div&gt;

&lt;p&gt;&lt;br /&gt;&lt;/p&gt;

&lt;p style=&quot; background:  #eeeee5; border: 20px solid #eeeee5&quot;&gt;&lt;em&gt;Salvaguardare le scienze umanistiche da una visione riduttiva che vuole relegarle nell’archivio dell’inutile, emancipare la Rete dagli usi compulsivi che non permettono la diffusione dei saperi. Ricordava Italo Calvino che in un epoca di veloci cambiamenti è necessario essere come «cavalli in corsa»: in una società di immagini è importante saper vedere «a occhi chiusi». Un testo di Massimo Bray (Lecce 1959), direttore editoriale dell’Istituto della Enciclopedia Italiana Treccani e già ministro dei beni e delle attività culturali e del turismo, presentato a Napoli il 20 gennaio 2015 all’inaugurazione del corso di dottorato in Humanities &amp;amp; Technologies dell’Università degli Studi Suor Orsola Benincasa, raccoglie questi e altri spunti insistendo soprattutto sugli aspetti di qualità della ricerca e di competenza professionale, e quindi afferma la necessità di un lavoro editoriale di eccellenza, capace di stabilire piena complementarietà tra Internet e libro.&lt;/em&gt;&lt;/p&gt;

&lt;p&gt;&lt;br /&gt;&lt;/p&gt;

&lt;p&gt;Il rapporto tra informatica e discipline umanistiche, spesso considerato secondario fino a non molto tempo fa, sta rapidamente acquistando un ruolo di primo piano nella formazione universitaria e post-universitaria. La causa è a mio avviso da rintracciarsi in una radicale ridefinizione della dicotomia tra materie letterarie e materie scientifiche, ridefinizione che sta avvenendo, e che dunque non è facile ancora analizzare e comprendere appieno. È chiaro, tuttavia, che discipline scientifiche e &lt;em&gt;humanities&lt;/em&gt; saranno sempre meno contrapposte e anzi andranno sempre più intrecciandosi in un futuro che ci prospetta lo sviluppo sempre maggiore di una società della conoscenza. A chiunque operi nel settore della cultura è ormai nota la necessità di familiarizzarsi con linguaggi, contenitori e mezzi di comunicazione sempre più avanzati, che presuppongono conoscenze sempre più tecniche e specifiche. I numerosissimi blogger freelance che si occupano di informazione culturale, i social media manager delle più varie istituzioni culturali, gli editori digitali, i numerosi altri profili professionali emergenti dalla rivoluzione digitale in atto, tutti sono venuti in contatto, solo per fare alcuni esempi, con la marcatura SEO, con gli hashtags, i metadati, tutto ciò che consente di comunicare cultura attraverso il web 2.0. E, d’altronde, la comunicazione della cultura sta assumendo un ruolo sempre più importante all’interno del mondo digitale.&lt;/p&gt;

&lt;p&gt;L’avvento della rivoluzione digitale ha avuto e sta avendo infatti un impatto enorme sulla nostra vita quotidiana, sui nostri modi di informarci, di comunicare, di affrontare i problemi. Le tecnologie digitali sono state definite da Douglas Engelbart, inventore del mouse, &lt;em&gt;«molto più significative dell’invenzione della scrittura o addirittura della stampa»&lt;/em&gt;; anche non condividendo la portata eccessiva di tale affermazione, non si può ormai negare che esse stiano contribuendo, al pari di altre grandi invenzioni passate e presenti, a mutare il corso della storia, plasmando nuovi modelli di comportamento e nuove strutture sociali, cambiando la realtà in cui viviamo e il modo in cui ci rapportiamo ad essa.&lt;/p&gt;

&lt;p&gt;Nell’intraprendere una riflessione sul rapporto tra cultura – e nella fattispecie su editoria –, e mondo digitale vorrei prendere le mosse da un libro che da sempre amo citare perché è una guida preziosa per la comprensione del tempo che stiamo vivendo: mi riferisco alle &lt;em&gt;Lezioni americane&lt;/em&gt; di Italo Calvino, dove appaiono quasi profetiche, in particolare, le parole che l’autore dedica all’idea di &lt;em&gt;«rapidità»&lt;/em&gt;, non appena pensiamo all’impatto che l’immediatezza consentita dalle tecnologie digitali ha in tutte le nostre attività quotidiane e soprattutto – per quello che ora maggiormente importa – su alcuni dei nostri modi di rapportarci alla cultura.&lt;/p&gt;

&lt;p&gt;Basti pensare, ad esempio, a come si sono trasformati le modalità di accesso ai libri e l’atto stesso del leggere: le nuove tecnologie ci mettono a disposizione, dovunque e in qualsiasi momento, un numero sterminato di libri, un numero che possiamo considerare di fatto infinito se rapportato alla durata limitata della nostra esistenza. Ed è un patrimonio accessibile in qualsiasi luogo e in qualsiasi condizione: in viaggio, durante gli spostamenti urbani, sul luogo di lavoro, nei tanti momenti di pausa e di attesa. Quanto e come questa disponibilità immediata di un numero enorme di testi, coniugata all’attitudine di usufruirne in una modalità che definirei quasi “mordi e fuggi”, influisca sulla nostra capacità di fissare e organizzare le nostre conoscenze, è una questione particolarmente cogente.&lt;/p&gt;

&lt;p&gt;Parallela ad essa, c’è la lezione della &lt;em&gt;«visibilità»&lt;/em&gt;: altra parola-chiave delle Lezioni americane che mi sembra cogliere un aspetto cruciale della contemporaneità. Calvino si chiede: &lt;em&gt;«quale sarà il futuro dell’immaginazione individuale in quella che si usa chiamare la “civiltà dell’immagine”? Il potere di evocare immagini in assenza continuerà a svilupparsi in un’umanità sempre più inondata dal diluvio delle immagini prefabbricate?»&lt;/em&gt;; e, poco più avanti, denuncia &lt;em&gt;«il pericolo che stiamo correndo di perdere una facoltà umana fondamentale: il potere di mettere a fuoco visioni a occhi chiusi, di far scaturire colori e forme dall’allineamento di caratteri alfabetici neri su una pagina bianca, di pensare per immagini»&lt;/em&gt;. Sono parole scritte, evidentemente, molti anni prima della diffusione mondiale di Internet e della conseguente moltiplicazione esponenziale di quel flusso ininterrotto e onnipervasivo delle immagini, che Calvino definiva già allora come un vero e proprio &lt;em&gt;«diluvio»&lt;/em&gt;.&lt;/p&gt;

&lt;p&gt;Si era da tempo affermata, all’epoca in cui egli scriveva, quella &lt;em&gt;«civiltà delle immagini»&lt;/em&gt; che già dalla metà del secolo scorso aveva visto l’umanità dei Paesi occidentali investita da un flusso continuo di immagini di ogni genere e che tanti intellettuali, filosofi, sociologi – dal Vance Packard dei Persuasori occulti alla Scuola di Francoforte, fino alla &lt;em&gt;«cattiva maestra televisione»&lt;/em&gt; di Karl Popper – avevano denunciato nei suoi aspetti deteriori. Oggi, tuttavia, questo processo è giunto a uno stadio successivo, dal momento che la Rete ci mette a disposizione in modo immediato e gratuito una quantità incalcolabile di immagini, con la possibilità di visualizzare istantaneamente qualsiasi oggetto, monumento, luogo, personaggio – vero o immaginario – che abbiamo il desiderio di vedere.&lt;/p&gt;

&lt;p&gt;Occorre essere consapevoli che la differenza non è semplicemente quantitativa, perché oggi non siamo più soltanto spettatori passivi di questa enorme quantità di immagini: una condizione che esponeva ed espone già di per sé al rischio, da un lato, di un isterilirsi della capacità di immaginazione individuale, e dall’altro – nelle letture più ‘apocalittiche’ – a quello di un controllo o comunque di un condizionamento ‘dall’alto’ delle idee e dei comportamenti da parte di più o meno concreti poteri di vario genere, sulla scia delle distopie huxleyana e orwelliana.&lt;/p&gt;

&lt;p&gt;Oggi non si tratta più soltanto di questo, perché la possibilità di accedere di nostra iniziativa pressoché a qualsiasi immagine abbiamo la necessità o il desiderio di vedere, espone a rischi di tipo diverso, a cominciare da quello rappresentato da una conoscenza fai-da-te che si illude, questa volta ‘dal basso’, di poter fare a meno di qualsiasi confronto con le opinioni informate e competenti, così come di qualsiasi riscontro con quelli che sono, molto banalmente, i dati di fatto; e che di conseguenza rischia di dare origine a un caos incontrollato nel quale non è più possibile distinguere il vero dal falso, ciò che è attendibile da ciò che è frutto di fantasia o di malafede, ciò che è documentato da ciò che è soltanto immaginato o persino inventato.&lt;/p&gt;

&lt;p&gt;In che modo occorre rispondere – ci si potrà e dovrà chiedere – a questi e a siffatti rischi oggettivamente impliciti nella vertiginosa diffusione dei media digitali, ai quali d’altra parte sarebbe anacronistico e irragionevole rinunciare alla luce dei molti e indiscutibili vantaggi che essi apportano alle nostre vite? La giusta risposta non può che venire dal ruolo della cultura, intesa come conoscenza rigorosamente scientifica e come riflessione critica. Un ruolo che mette al centro delle nostre riflessioni il libro, e seguendo Hans Blumenberg, il mondo che conosciamo come metaforico del libro. Un mondo che per secoli abbiamo conosciuto e abbiamo saputo leggere – come dei decifratori, lettori attenti – proprio come fosse un libro.&lt;/p&gt;

&lt;p&gt;E cruciale diviene allora il ruolo delle università, dei centri di ricerca, degli istituti culturali e delle case editrici: perché la diffusione del sapere non può fare a meno di quella indispensabile funzione di filtro e certificazione delle nozioni e della loro interpretazione che è affidata da un lato e innanzitutto alla comunità scientifica, ma dall’altro – in misura non meno rilevante – all’editoria, che alla prima si affida per la realizzazione e il controllo dei contenuti, ma in assenza della quale il patrimonio di conoscenze e di saperi che essa produce non avrebbe modo di essere comunicato a un pubblico più ampio di quello dei soli addetti ai lavori.&lt;/p&gt;

&lt;p&gt;L’Istituto della Enciclopedia Italiana, che ha celebrato nel 2015 i suoi novant’anni di attività, ha sempre seguito con attenzione l’evoluzione delle tecniche editoriali, dei supporti e dei media digitali nel corso della sua attività: percorso già avviato con la produzione di cd e dvd allegati ai tradizionali prodotti cartacei, e proseguito con lo sviluppo del portale &lt;a href=&quot;http://www.treccani.it&quot;&gt;Treccani.it&lt;/a&gt;, che sempre più sta diventando uno dei fulcri dell’attività editoriale dell’Istituto.&lt;/p&gt;

&lt;p&gt;Un’attività che, essa stessa, è stata interessata da mutamenti rapidi e forieri di conseguenze inimmaginabili fino a pochi anni fa. Nel corso della mia ormai più che ventennale esperienza all’interno della Treccani, infatti, ho avuto modo di seguire da vicino la vera e propria ‘rivoluzione’ che ha investito il mondo dell’editoria, e che ha spesso stravolto persino il nostro modo tradizionale di ‘fare’ i libri, ovvero le tecniche, le metodologie di ricerca, i canali di promozione, mentre l’avvento di un nuovo sistema di reperire informazioni – la Rete, naturalmente – ha progressivamente trasformato l’intera missione dell’Istituto.&lt;/p&gt;

&lt;p&gt;Per comprendere la portata reale di queste trasformazioni occorre, però, partire dall’inizio. Fondato nel 1925, l’Istituto si proponeva di costruire, tramite la realizzazione dell’Enciclopedia Italiana di Scienze, Lettere ed Arti, un’opera editoriale che doveva contribuire in modo determinante alla crescita culturale italiana (&lt;em&gt;«la maggior prova intellettuale dell’Italia nuova»&lt;/em&gt;, come scrisse Treccani): un lavoro che, attraverso il contributo dei maggiori studiosi italiani e internazionali – da Giovanni Gentile a Enrico Fermi, da Filippo Tommaso Marinetti a David Ben Gurion, da Rita Levi-Montalcini a Claude Lévi-Strauss, solo per citarne alcuni – è proseguito ininterrotto per quasi un secolo, tanto che proprio lo scorso anno si è pubblicata la nona Appendice dell’Enciclopedia.&lt;/p&gt;

&lt;p&gt;A ripercorrere questa storia e a narrarla al pubblico, la Treccani ha dedicato nel 2015 molte energie, con una nutrita serie di eventi e iniziative culturali, editoriali e multimediali, quali la mostra Treccani 1925-2015. La cultura degli Italiani, il volume Treccani. Novanta anni di cultura italiana 1925-2015 e le 90 parole pubblicate sul portale Treccani.it, scelte per rappresentare ognuno degli anni di vita della Treccani, da cruciverba del 1925 a tinder del 2014, iniziativa che ha riscosso un notevole successo sul web e sui social network.&lt;/p&gt;

&lt;p&gt;Se l’obiettivo di contribuire alla stabilizzazione e alla divulgazione della conoscenza in Italia è rimasto immutato nel corso di una storia che si avvia ormai a divenire secolare, sono mutate invece, necessariamente, le strategie. La sfida del digitale, e in particolare il confronto con i modelli wiki, ci ha infatti condotto a compiere una scelta che per certi versi reputo coraggiosa: quella di mettere a disposizione su Internet il ricchissimo patrimonio informativo costituito dalla banca dati dell’Istituto.&lt;/p&gt;

&lt;p&gt;È ormai impensabile, oggi, che qualcuno – dovendo ricercare rapidamente le informazioni essenziali su un dato argomento – non si rivolga agli strumenti offerti dalla Rete: sono convinto che il ruolo di un’istituzione come la Treccani sia proprio quello di proporre un’offerta di contenuti dotati della stessa esaustività e facilità di consultazione che caratterizzano le più note enciclopedie online a contenuto aperto, ma che ad esse affianchi la garanzia della certificazione scientifica data dall’autorialità delle voci e dal complesso sistema di controllo e verifica dei dati che, fin dalle origini, costituisce il metodo di lavoro caratteristico dell’Istituto, fornendo così un’alternativa autorevole ai contenuti generati dagli stessi utenti, spesso soggetti a errori, imprecisioni, ai cosiddetti ‘vandalismi’ – cioè all’inserimento di errori o falsi nelle voci enciclopediche –, e comunque non organizzati in un coerente sistema di conoscenze.&lt;/p&gt;

&lt;p&gt;Stabilendo, poi, una distinzione tra il patrimonio delle informazioni enciclopediche e quello dell’approfondimento critico, si è scelto di riservare a quest’ultimo i tradizionali prodotti editoriali cartacei, che sono sempre più strumenti di riflessione e di studio, nei quali può trovare posto quella rigorosa manifestazione del pensiero, lungamente elaborata e ponderata, che non ha modo di esprimersi nei modi e nelle forme consentite dalla Rete. Tutto ciò, ovviamente, con la primaria preoccupazione di non disperdere i saperi accumulati nel corso della storia dell’Istituto: in primo luogo i saperi materiali, l’artigianalità e la cura che contraddistinguono le opere Treccani, come nel caso dei volumi d’arte e dei facsimili di antichi codici, ma anche il patrimonio delle pratiche editoriali e dell’attentissima cura redazionale delle opere. Opere che rilanciano con forza la dimensione materiale e artigianale del libro, della sua bellezza di artefatto di pregio, del piacere di sfogliare le pagine, di godere della qualità della stampa, delle immagini, delle legature, insomma di tutti quegli aspetti che, tuttora, distinguono il libro dal suo ‘rivale’ digitale, ovvero l’e-book.&lt;/p&gt;

&lt;p&gt;Sottolineo che ho usato la parola ‘rivale’ con intento in un certo senso provocatorio, perché sono invece convinto che il proseguire su una contrapposizione sterile tra supporti tradizionali e supporti di nuova generazione sia quanto meno inutile, se non dannoso; è infatti, in primo luogo, evidente come l’idea di una scrittura dinamica, ‘aumentata’, abbia già manifestato numerosi antecedenti ben prima della rivoluzione digitale: esempi tra i più noti ne sono Tristram Shandy e &lt;em&gt;Il nome della rosa&lt;/em&gt;, come opportunamente sottolineato da Emma Giammattei, che è risalita ancora più indietro nella storia paragonando al rapporto tra libro cartaceo e libro digitale il paradigma umanistico che permise di riscoprire e rimettere in circolazione dei testi antichi attraverso una tecnica nuova, quella appunto della stampa a caratteri mobili; un processo che portò ad un aumento esponenziale dell’accessibilità della conoscenza, almeno per la realtà del XV e XVI secolo. &lt;em&gt;«La rivoluzione postumanistica&lt;/em&gt; – scrive Emma Giammattei – &lt;em&gt;oggi continua quel processo su scala planetaria, rispetto all’Europa dei dotti, ma secondo il medesimo duplice orientamento: della ricerca come avventura e della organizzazione-controllo dei dati ottenuti», secondo il modello enciclopedico di «un sapere aperto e sempre in formazione»&lt;/em&gt;.&lt;/p&gt;

&lt;p&gt;&lt;em&gt;«Il coesistere tra la sequenza del voltare pagina e lo scorrere dei caratteri sullo schermo, per scivolamento, è in tal senso produttivo, e destinato forse a durare ancora qualche secolo»&lt;/em&gt;, conclude Giammattei, e non posso che condividere in pieno l’assunto, poiché mi pare ormai già evidente che le due tipologie, cartacea e digitale, possono assumere – e in parte hanno già iniziato ad assumere – un ruolo complementare nella missione di diffondere e incrementare, specie tra i più giovani, l’attitudine alla lettura, allo studio, alla ricerca.&lt;/p&gt;

&lt;p&gt;Una missione che l’Istituto continua a portare avanti mantenendosi fedele al suo scopo originario di fornire a tutti un accesso immediato e allo stesso tempo certificato al sapere, e tuttavia adattandosi al mutare dei tempi e delle tecnologie, ovvero istituendo un nesso reale e non solo teorico fra tradizione e innovazione.&lt;/p&gt;

&lt;p&gt;In un’epoca caratterizzata da un flusso continuo e indiscriminato di notizie, immagini, informazioni e interpretazioni, il principale compito del sapere enciclopedico è proprio, a mio avviso, quello di fornire al vastissimo pubblico degli utenti di Internet alcuni indispensabili strumenti di orientamento che consentano loro di usufruire con consapevolezza e senso critico di queste nuove realtà e di saper distinguere, nella miriade di informazioni presenti in Rete, ciò che merita di essere conosciuto e preservato; impedendo, allo stesso tempo, che l’incessante succedersi di notizie e di stimoli sempre nuovi e sempre diversi dal quale siamo quotidianamente investiti finisca, prima o poi, per farci perdere il contatto con la dimensione del passato e della storia, che è fondamento non soltanto della nostra cultura, ma anche della nostra identità di individui e di comunità.&lt;/p&gt;

&lt;p&gt;Le nuove tecnologie, con il loro veicolare un sapere in molti casi caotico e frammentario, non possono e non devono sostituire l’incontro con il libro – cartaceo o digitale che sia, ma un libro, inteso come strumento di accesso privilegiato alla conoscenza di noi stessi e del mondo, anzi dei molti mondi che la facoltà immaginativa degli scrittori di ogni epoca ci ha fatto conoscere; quell’esperienza celebrata da Calvino nel saggio del 1984 &lt;em&gt;Il libro&lt;/em&gt;, i libri, laddove definiva la lettura &lt;em&gt;«un rapporto con noi stessi e non solo col libro, col nostro mondo interiore attraverso il mondo che il libro ci apre»&lt;/em&gt;.&lt;/p&gt;

&lt;p&gt;L’avvento del digitale sta cambiando ed è destinato a cambiare sempre di più il modo di leggere e quello di pubblicare; ed è un passaggio, si badi, di cui è difficile oggi prefigurare, in prospettiva, le proporzioni: certamente i libri cartacei continueranno ad essere stampati e a circolare, ma è possibile per alcuni che essi finiscano per rappresentare, in futuro, un fenomeno di nicchia; oppure è possibile – e forse a mio avviso più probabile – che le due tipologie di libro siano destinate invece a convivere, un po’ come la radio e la televisione, o come il cinema e la televisione. Il punto decisivo in questo delicato passaggio è costituito, a mio avviso, dal ruolo dell’editore, a cominciare da quella funzione di filtro, di mediazione e di scelta nella quale si sostanziano innanzitutto il compito e la responsabilità di una casa editrice, a maggior ragione in un’epoca nella quale la possibilità per chiunque di pubblicare qualsiasi cosa su internet e la presenza in rete di una quantità enorme di informazioni spesso non controllate e quasi mai criticamente vagliate rende davvero cruciale questa assunzione di responsabilità.&lt;/p&gt;

&lt;p&gt;L’obiettivo deve essere, anche nel passaggio alla pubblicazione su Internet o in forma di e-book, quello di affermarsi con l’autorevolezza e la qualità dei contenuti veicolati. Ed è un obiettivo fondamentale da due differenti punti di vista: da quello della stessa sopravvivenza della professione editoriale, che solo in questo modo può realisticamente restare, per così dire, ‘sul mercato’ e – in definitiva – continuare ad avere senso; e, cosa più importante, da quello della cultura in generale, che in assenza di un serio filtro scientifico ed editoriale corre rischi gravissimi, come ha dimostrato anche una recente inchiesta nella quale un articolo di medicina volutamente privo di fondamento e pieno degli errori più elementari è stato accettato da oltre la metà delle circa 300 riviste scientifiche on-line alle quali era stato proposto.&lt;/p&gt;

&lt;p&gt;È qui che si pone dunque il problema della qualità della conoscenza, che può davvero considerarsi tale solo quando le nozioni e i fenomeni sono ricomposti e analizzati nella loro complessità sistemica e il sapere può contare su una certificazione sicura perché autorevole: un compito, questo, che nell’era della ‘democratizzazione dell’informazione’ le istituzioni culturali sono ad ogni livello chiamate ad assolvere. Non si tratta di una sfida alla modernità – il sapere ‘istituzionalizzato’ della comunità degli studiosi contro il sapere ‘diffuso’ promosso dalla Rete –, ma di una sfida della modernità, che impone un ripensamento strategico delle modalità di somministrazione e divulgazione di un sapere critico e certificato, che sfrutti le straordinarie opportunità offerte dalle nuove tecnologie.
Già nel 1997 la saggista britannica Frances Cairncross, nel suo libro &lt;em&gt;The death of distance&lt;/em&gt;, evidenziava come, durante l’era dei più rapidi cambiamenti tecnologici che il mondo avesse mai vissuto, al centro della rivoluzione della comunicazione risiedesse un valore dal quale l’umanità avrebbe tratto beneficio: la diffusione globale della conoscenza.&lt;/p&gt;

&lt;p&gt;Purtroppo siamo ben lungi dal raggiungere un simile obiettivo: tuttavia la progressiva diffusione degli strumenti digitali, insieme al superamento del digital divide – che anche nel nostro Paese limita notevolmente, in base alle diverse aree geografiche, ceti, livelli di cultura, la capacità degli utenti di accedere ai contenuti del web culturale –, può certamente fornire un valido aiuto nel garantire un sapere più condiviso, una consapevolezza e un coinvolgimento sempre maggiore dei cittadini nella vita pubblica e una responsabilizzazione collettiva verso i beni comuni, perché la società dell’informazione sia sempre più una società della conoscenza e della partecipazione.&lt;/p&gt;

&lt;p&gt;&lt;br /&gt;
&lt;em&gt;Illustrazione: Claudio Comandini, “Codice, forse” - Bologna, dicembre 2011&lt;/em&gt;&lt;/p&gt;

&lt;p&gt;&lt;br /&gt;&lt;/p&gt;

&lt;p&gt;&lt;em&gt;Pubblicato su &lt;a href=&quot;http://www.massimobray.it/nuovi-orizzonti-per-leditoria-nel-mondo-digitale/#more-2497&quot;&gt;«massimobray.it» 27/01/2016&lt;/a&gt;&lt;/em&gt;&lt;/p&gt;

</content>
 </entry>
 
 <entry>
   <title>Indagini scientifiche: il giallo e la matematica</title>
   <link href="http:/www.scritture.net/2016/02/28/montani/"/>
   <updated>2016-02-28T06:00:00+01:00</updated>
   <id>http:/www.scritture.net/2016/02/28/montani</id>
   <content type="html">&lt;h3 id=&quot;oscar-montani&quot;&gt;Oscar Montani&lt;/h3&gt;

&lt;p&gt;&lt;br /&gt;&lt;/p&gt;

&lt;div class=&quot;span12&quot;&gt;
&lt;img class=&quot;img-responsive&quot; src=&quot;https://qedinsight.files.wordpress.com/2011/02/cropped-qed12.jpg&quot; alt=&quot;Qedinsight&quot; /&gt;
&lt;/div&gt;

&lt;p&gt;&lt;br /&gt;&lt;/p&gt;

&lt;p style=&quot; background:  #eeeee5; border: 20px solid #eeeee5&quot;&gt;&lt;em&gt;Cosa hanno in comune l’indagine poliziesca e la matematica? Un affascinante excursus su differenti metodi di risoluzione di problemi. Da Poe a Simenon passando per il Programma di Hilbert e il Teorema di Fermat.&lt;/em&gt;&lt;/p&gt;

&lt;p&gt;&lt;br /&gt;&lt;/p&gt;

&lt;p&gt;L’enigma matematico sarebbe tipico del giallo classico, se ci fossero stati autori all’altezza. Di meglio, ma non troppo, s’era visto al cinema, con l’enigmistica però, che è cugina stretta della matematica. Sono appassionato di matematica e di enigmistica e, per prendere in giro questo sotto-genere (lo meritava per lo spessore troppo sottile di argomenti e situazioni), pubblicai la raccolta &lt;em&gt;Viareggio, piccoli delitti imperfetti&lt;/em&gt; (Marco del Bucchia Editore 2006). Contiene otto racconti gialli, tutti basati su enigmi matematici o enigmistici.&lt;/p&gt;

&lt;p&gt;A suo tempo, fu segnalata da Ennio Peres (il più grande esperto italiano di giochi enigmistici e matematici) sul mensile di fumetti «Linus». Dico questo per farvi capire quanto tenga alla matematica applicata alla costruzione di una trama gialla. Carlo Toffalori, docente di Logica all’Università di Camerino e appassionato di gialli, l’ha presa più sul serio di me, e in &lt;em&gt;Il matematico in giallo. Una lettura scientifica dei romanzi polizieschi&lt;/em&gt; (Guanda 2008) cerca di dimostrare come la matematica possa essere (spero solo sulla carta) uno strumento simbiotico tra le attività del crimine e  quelle di &lt;em&gt;detection&lt;/em&gt;.&lt;/p&gt;

&lt;p&gt;Edgar Allan Poe fornisce inizio alla serie dei detective con le chevalier Auguste Dupin, che per dare una soluzione logica al Mistero di Marie Roget utilizza il calcolo delle probabilità nella narrazione, in modo da sottolineare le differenze tra due assassinii. Da parte sua, Sherlock Holmes di Arthur Conan Doyle incarna meglio le caratteristiche del lucido ragionatore: Holmes &lt;em&gt;«fa del metodo deduttivo e dunque, si potrebbe dire, matematico, la base delle sue indagini…»&lt;/em&gt;. Niente di nuovo, ma Holmes è più un chimico eccentrico (manipola polveri), che un matematico; il suo avversario, il perfido professor Moriarty, è davvero un matematico, ma ha messo la sua intelligenza al servizio del crimine.&lt;/p&gt;

&lt;p&gt;Un altro “assassino matematico” lo si incontra nei romanzi di Rex Stout. In &lt;em&gt;Invito a un’indagine&lt;/em&gt;, Nero Wolfe scopre l’assassino di una donna  grazie a un’intuizione sul suo pseudonimo Talete, come il saggio di Mileto, e a una serie di riflessioni sulla storia della geometria. Anche in altri romanzi di Wolfe emergono frammenti di matematica, si trova anche un curioso paragone tra Nero e Newton, ed è frequente il ricorso alle &lt;em&gt;mathematical fiction&lt;/em&gt;. Nel racconto Nero Wolfe fa due più due la vittima è un matematico e la soluzione emerge dalla storia della nascita della cifra zero.&lt;/p&gt;

&lt;p&gt;Ci sono poi gli “investigatori matematici” alla Ellery Queen. Nel Mistero di Capo di Spagna si espone una teoria sull’arte dell’investigazione che manifesta una chiara impostazione matematica e richiama esplicitamente il Programma di Hilbert. Infatti, quel che conta, per Ellery, è &lt;em&gt;«la logicità, il perfetto concatenamento di indizi e particolari verso una soluzione che, alla stregua di un problema matematico, possa considerarsi ineccepibile e inattacabile sotto ogni aspetto»&lt;/em&gt;. Queen è anche uno dei maestri dei cosiddetti “delitti impossibili”: non tanto crimini reali, tratti dalla vita comune, quanto vere sfide al lettore sul piano logico, enigmi e giochi intellettuali complessi.&lt;/p&gt;

&lt;p&gt;John Dickinson Carr è un altro famoso autore del “genere della camera chiusa”, nel quale il delitto avviene tra quattro mura e non si capisce da dove e come sia fuggito l’assassino, se non violando le leggi della fisica.&lt;/p&gt;

&lt;p&gt;Non ci si dimentica del commissario Maigret di Georges Simenon, anche se il suo “metodo” è quanto di meno scientifico ci possa essere, basato sull’introspezione psicologica degli indiziati; ciò che lo avvicina ai matematici, secondo Toffalori, è però quel rimuginìo lento e quasi ossessivo, senza orari, che fagocita giornate, notti intere e passeggiate. E perché allora non Adamsberg, lo “spalatore di nuvole” di Fred Vargas?&lt;/p&gt;

&lt;p&gt;Nel suo saggio Toffalori, da buon matematico e professore, si mette a verificare se e come questi giudizi sono meritati, principalmente dal punto di vista della matematica. Dà anche un voto, e non è che i famosi detective di carta (e di conseguenza i loro autori) ci facciano una bella figura. Colpa anche del mercato: spesso  la descrizione della matematica presente nei gialli esaminati è fin troppo stereotipata e banalizzata (credo che potevano far di meglio). E non solo: nelle traduzioni degli anni 50 e 60 le poche descrizioni tecniche venivano cassate nell’edizione italiana. Capirete come il panorama sia desolante.&lt;/p&gt;

&lt;p&gt;Toffalori, da vero professore, racconta anche i casi della matematica che, dal teorema di Fermat alla congettura di Goldbach, si sono trasformati in gialli della scienza. Cerca di dare dimostrazione della connessione tra la regina delle scienze e il genere poliziesco che, secondo Borges, è un tipo di romanzo fantastico speciale: frutto dell’intelligenza e non soltanto dell’immaginazione.&lt;/p&gt;

&lt;p&gt;Toffalori, dopo un po’ però, cade nella ripetitività, e alcuni degli incisi risultano piuttosto gratuiti. Non è tutta colpa sua, non è facile pestare acqua nel mortai per fare il pane! Purtroppo, lo spunto apparentemente interessante, di riscrivere la storia della dimostrazione dell’ultima congettura di Fermat come se fosse un giallo, non è originale: nel 1996 ci aveva pensato Amir D. Aczel, come ci informa il suo appassionato saggio &lt;em&gt;L’enigma di Fermat&lt;/em&gt; (Net 1998).&lt;/p&gt;

&lt;p&gt;Peccato che Toffalori non abbia letto la mia raccolta &lt;em&gt;Viareggio, piccoli delitti imperfetti&lt;/em&gt;! È ancora in vendita, ma se mi contatterà gli invierò volentieri una copia. Contiene otto racconti gialli, tutti basati su enigmi matematici. Non sembra neppure conoscere la raccolta di Claudio Bartocci &lt;em&gt;Racconti matematici&lt;/em&gt; (Einaudi 2006), dove non ci sono gialli - forse qualcosa vorrà dire. Per concludere, procuratevelo solo se siete davvero amanti dei gialli (non della matematica, potreste rimanerci male!).&lt;/p&gt;

&lt;p&gt;&lt;br /&gt;&lt;/p&gt;

&lt;p&gt;&lt;em&gt;Pubblicato come &lt;a href=&quot;http://oscarmontani.blogspot.it/2014/11/quando-il-matematco-indaga.html&quot;&gt;“Quando il matematico indaga”&lt;/a&gt; sul blog «oscarmontani» 1/11/2014&lt;/em&gt;&lt;/p&gt;

&lt;p&gt;&lt;em&gt;Illustrazione: &lt;a href=&quot;https://qedinsight.files.wordpress.com/2011/02/cropped-qed12.jpg&quot;&gt;“Qedinsight” - 2011&lt;/a&gt;&lt;/em&gt;&lt;/p&gt;
</content>
 </entry>
 
 <entry>
   <title>Unioni incivili e strutture parentali: dopo Levy-Strauss</title>
   <link href="http:/www.scritture.net/2016/02/25/gurrado/"/>
   <updated>2016-02-25T17:30:00+01:00</updated>
   <id>http:/www.scritture.net/2016/02/25/gurrado</id>
   <content type="html">&lt;h3 id=&quot;antonio-gurrado&quot;&gt;Antonio Gurrado&lt;/h3&gt;

&lt;p&gt;&lt;br /&gt;&lt;/p&gt;

&lt;div class=&quot;span12&quot;&gt;
&lt;img class=&quot;img-responsive&quot; src=&quot;http://www.publicpolicy.it/wp-content/uploads/2015/08/unioni-civili.jpg&quot; alt=&quot;Love=Love&quot; /&gt;
&lt;/div&gt;

&lt;p&gt;&lt;br /&gt;&lt;/p&gt;

&lt;p style=&quot; background:  #eeeee5; border: 20px solid #eeeee5&quot;&gt;&lt;em&gt;Se le leggi definiscono i contesti sociali, l’ossessione contemporanea di legiferare su tutto rischia di annullare tanto il diritto, quanto la società. Al riguardo, non è consolante constatare che la legge sulle unioni civili, approvata dal parlamento italiano verso la fine di febbraio, oltre a far scadere il dibattito a propaganda, ha lasciato in sospeso due punti decisivi. Il primo, riguarda il cadere dell’obbligo di fedeltà nei rapporti matrimoniali che, per quanto denunciato da alcuni esponenti gay come tentativo di ferire il loro specifico, si progetta di estendere anche alle unioni eterosessuali: tuttavia, non bisogna essere bacchettoni per riconoscere che omettere il riferimento ad una esclusività forte solennizza il capriccio e avvilisce l’impegno reciproco, minando l’intimità e lo stesso erotismo. Invece, il secondo punto ha posto un limite alla possibilità di adozione, con l’intento di impedire di fare figli senza il concorso riproduttivo dei due sessi: del resto, anche il più sfrenato libertino può rendersi conto che permettere adozioni indiscriminate rende definitivamente i bambini strumenti di compensazioni meramente personali, e che uteri in affitto e riproduzioni in vitro aprono la strada alla progettazione ingegneristica della vita. Tali tensioni sono pienamente aderenti al culto del mercato, e portano fuori da ogni idea di gratuità dell’esistere e del relazionarsi: nel seguirle, il movimento gay sembra ormai lontano dall’antica matrice controculturale, per diventare piuttosto sintomatico dell’indifferentismo di una società permissiva dove la trasgressione è conformismo. 
Cercare di comprendere cosa accade chiede di distinguere fatti e idee, superando la logica del “mi piace” e il limite dei propri gusti e tendenze: vanno quindi maggiormente analizzati i caratteri che determinano i ruoli sessuali, compresi quelli omosessuali, i quali a loro volta non esauriscono l’orizzonte dei diritti delle coppie di fatto. Per ritrovare la possibilità di un pensiero critico capace di pensare le differenze senza schiacciarle su nuove omologazioni, si può riflettere su alcuni aspetti del pensiero di Lévi-Strauss (Bruxelles 1908, Parigi 2009), per cui un sistema di scambi e doni permette che dall’acquisizione della parentela compiuta da due individui di sesso opposto, attraverso la mediazione della regola giuridica, derivi la famiglia, e da questa il diritto. Il matrimonio unisce gruppi e non ha mai carattere privato, le catene parentali precedono temporalmente l’esistenza della famiglia: pur non essendo propriamente “naturale”, il nucleo famigliare padre-madre-figlio è universalmente alla base della struttura sociale complessiva e degli ordinamenti giuridici, ed è regolato dall’interdizione dell’incesto, che limita l’arbitrio all’interno della famiglia aprendo al rapporto con il mondo. E quali altre regole sono in grado di ridurre arbitri ed esercitare influenza costitutiva? È davvero necessario che una qualsiasi pulsione sia riconosciuta in termini di legge? La frenesia di realizzazione individuale attraverso amori tutti eccezionali eppure equiparati e intercambiabili, quale società e quale cultura è in grado di trasmettere?&lt;/em&gt;&lt;/p&gt;

&lt;p&gt;&lt;br /&gt;&lt;/p&gt;

&lt;p&gt;Guardate la campagna #svegliatitalia (“Chi ama i diritti, li vuole per tutti”): inscena coppie etero e omo bellissime e ammiccanti, disinibite ma innocenti, colte in un abbraccio a letto mentre si promettono eterna felicità e notti di fuoco ridendo di gioia in uno scenario da backstage del Mulino Bianco, incommensurabile rispetto alla scabra realtà dei fatti quotidiani. Allo stesso modo, a fine Seicento, Pierre Bayle postulava una società di atei virtuosi migliore di tutte le nazioni dilaniate dalle guerre di religione ma se la figurava composta solo da tanti Spinoza, senza considerare l’ipotesi che anche fra gli atei potessero esserci delinquenti o imbecilli che le leggi avrebbero dovuto tenere a freno.&lt;/p&gt;

&lt;p&gt;Quella immaginata da Bayle o da #svegliatitalia è “una società senza società”, espressione di Lévi-Strauss che ho ritrovato in una monografia di Lorenzo Scillitani dal titolo respingente (&lt;em&gt;La filosofia del diritto di famiglia nell’antropologia strutturale di Claude Lévi-Strauss&lt;/em&gt;, Rubbettino, 168 pp., 15 euro) ma utilissima a radicare il dibattito attorno alla famiglia su &lt;em&gt;«una filosofia del diritto che non voglia cadere preda delle mode culturali dettate dal transeunte»&lt;/em&gt; senza ambizioni propagandistiche, il contrario cioè di quanto avviene oggi.&lt;/p&gt;

&lt;p&gt;Discutendo dei diritti delle coppie di fatto si dovrebbe tenere presente l’aporia rilevata da Lévi-Strauss, che Sartre riformula così: &lt;em&gt;«Il diritto non può dedursi dal fatto, il fatto non può produrre il diritto, il diritto è un fatto e il fatto genera il diritto»&lt;/em&gt;. Bell’impasse da cui Lévi-Strauss si districa enucleando la giuridicità della struttura antropologica basata su un complesso sistema di scambi e doni fra i contraenti: l’&lt;em&gt;alliance&lt;/em&gt;, che non coincide col matrimonio anche se ogni matrimonio lo è.&lt;/p&gt;

&lt;p&gt;Nel sistema di Lévi-Strauss le usanze di popoli lontanissimi collimano nel fatto che ovunque il diritto è nato come diritto matrimoniale e familiare, ovunque basato sulla legge fondamentale della proibizione dell’incesto. La civiltà umana va pertanto considerata civiltà etico-giuridica di famiglie poiché la società, che noi consideriamo libero accordo di individui, è invece &lt;em&gt;«un reticolo di relazioni di varia natura inscritte in alleanze matrimoniali e parentele»&lt;/em&gt;.&lt;/p&gt;

&lt;p&gt;È una formidabile arringa in favore della famiglia naturale tenuta da un antropologo sul quale non si può apporre l’etichetta di baciapile o di conservatore.
 
 Marc Augé gli riconosceva il merito di avere restituito un corpo all’idea di natura umana, in contrapposizione all’antropologia marxiana che concepiva la libertà come estranea (a tratti avversa) alla natura. Alla traduzione in termini giuridici della naturalità della famiglia Lévi-Strauss preferisce la rivendicazione del fatto che il diritto deriva naturalmente dall’istituzione familiare: &lt;em&gt;«Se l’universalità della famiglia non è effetto di una legge naturale, come si spiega che la si trova dappertutto?»&lt;/em&gt;. E come mai segue &lt;em&gt;«proprietà invarianti»&lt;/em&gt;?&lt;/p&gt;

&lt;p&gt;Ossia, trae origine dal matrimonio e comprende mariti, mogli e figli uniti tra loro non solo da legami giuridici artificiali ma da obblighi religiosi e da un reticolo di divieti; tanto scriveva ne La famiglia, definendola &lt;em&gt;«fenomeno praticamente universale»&lt;/em&gt; fondato &lt;em&gt;«sull’unione più o meno duratura, ma socialmente approvata, di due individui di sesso diverso che fondano una convivenza, procreano e allevano figli»&lt;/em&gt;.
 
 Qui sta il punto. Cercando il comun denominatore della famiglia fra civiltà diversissime, Lévi-Strauss ravvisa una distinzione fra il matrimonio come &lt;em&gt;«unione legale socialmente approvata»&lt;/em&gt; e le altre &lt;em&gt;«unioni temporanee o permanenti che risultano dal consenso»&lt;/em&gt;; la famiglia deriva dalla parentela (non il contrario) tramite una regola giuridica che trasforma l’alliance da naturale in socialmente riconosciuta; da &lt;em&gt;«necessità naturale»&lt;/em&gt; in &lt;em&gt;«fatto universale»&lt;/em&gt;, cioè da accoppiamento in matrimonio. Quest’ultimo è l’unica forma di diritto universalmente praticata e accettata, che preesiste storicamente e concettualmente alla legge stessa.&lt;/p&gt;

&lt;p&gt;Una campagna che vuol far svegliare l’Italia assalta l’arretratezza dell’idea di natura rispetto alla cultura galoppante; Lévi-Strauss dimostra che le regole d’ingaggio non sono queste. La proibizione dell’incesto, universale regola che fonda la famiglia, non è un retaggio della natura né un’artificiale imposizione giuridica ma &lt;em&gt;«è la cultura stessa»&lt;/em&gt; in quanto si colloca su un confine: è una regola che &lt;em&gt;«serra nella società ciò che le è estraneo ma trattiene nella natura ciò che è suscettibile di superarla&lt;/em&gt;»; è la regola che trasforma l’accoppiamento in &lt;em&gt;alliance&lt;/em&gt;. La cultura non è artificiale, non può essere accomodata con leggi a tavolino &lt;em&gt;«perché consta di regole di comportamento che non sono state inventate, le cui funzioni non vengono comprese da chi vi obbedisce»&lt;/em&gt;.&lt;/p&gt;

&lt;p&gt;Ne &lt;em&gt;Le strutture elementari della parentela&lt;/em&gt; spiega che la proibizione dell’incesto &lt;em&gt;«non è altro che l’affermazione che in materia di relazioni fra i sessi non si può fare qualsiasi cosa»&lt;/em&gt;, ossia che non si può trasformare in norma un’eccezione e poi fingere che sia un tutto indistinto. L’incesto viene proibito perché consiste nell’&lt;em&gt;«ottenere da sé e per sé invece di ottenere da altri e per altri»&lt;/em&gt;, cedendo al principio di indeterminazione della natura che per lui si manifestava &lt;em&gt;«nel carattere arbitrario dell’accoppiamento»&lt;/em&gt; e che oggi potremmo identificare nella smania di realizzazione individuale per mezzo di amori tutti eccezionali e tutti equiparati.&lt;/p&gt;

&lt;p&gt;Ma la bellezza di Lévi-Strauss è che, essendo una persona seria, parlando di matrimonio non parla mai d’amore. Parla di relazione fra i sessi che non è mai simmetrica e mai intercambiabile, parla di matrimonio che &lt;em&gt;«non è mai stato un affare privato»&lt;/em&gt; perché &lt;em&gt;«unisce gruppi, non individui»&lt;/em&gt;. Mica per niente in Nuova Guinea si dice che non ci si sposa per avere una moglie ma per avere dei cognati.&lt;/p&gt;

&lt;p&gt;Invece &lt;em&gt;«sotto l’egida di un razionalismo giuridico e formalista»&lt;/em&gt;, scrive con preveggenza in &lt;em&gt;Tristi tropici&lt;/em&gt;, &lt;em&gt;«ci costruiamo un’immagine del mondo e della società in cui tutte le difficoltà sono sottoposte a una logica artificiosa, e non ci rendiamo conto che l’universo non è formato dagli oggetti di cui parliamo»&lt;/em&gt;: esattamente come quando pensiamo a una società di atei virtuosi o a una riforma con diritti patinati.&lt;/p&gt;

&lt;p&gt;Ma è un ragionamento complesso e, per sentirsi superiori, è molto più facile nascondersi dietro un manifesto con due tizi che si baciano ridendo.&lt;/p&gt;

&lt;p&gt;&lt;br /&gt;
&lt;em&gt;Illustrazione: “Love=Love” - febbraio 2016 (da www.publicpolicy.it)&lt;/em&gt;&lt;/p&gt;

&lt;p&gt;&lt;br /&gt;&lt;/p&gt;

&lt;p&gt;&lt;em&gt;Pubblicato originariamente come &lt;a href=&quot;http://www.ilfoglio.it/articoli/2016/01/30/il-diritto-nasce-dal-matrimonio-larringa-in-favore-della-famiglia-naturale-di-lvi-strauss___1-v-137648-rubriche_c128.htm&quot;&gt;”Il diritto? Nasce dal matrimonio. L’arringa in favore della ‘famiglia naturale’ di Lévi-Strauss”&lt;/a&gt;, «Il Foglio.it» 30/01/2016&lt;/em&gt;&lt;/p&gt;

</content>
 </entry>
 
 <entry>
   <title>Il codice del mondo</title>
   <link href="http:/www.scritture.net/2016/02/23/eco/"/>
   <updated>2016-02-23T20:30:00+01:00</updated>
   <id>http:/www.scritture.net/2016/02/23/eco</id>
   <content type="html">&lt;h3 id=&quot;umberto-eco&quot;&gt;Umberto Eco&lt;/h3&gt;

&lt;p&gt;&lt;br /&gt;&lt;/p&gt;

&lt;div class=&quot;span12&quot;&gt;
&lt;img class=&quot;img-rounded&quot; src=&quot;https://farm2.staticflickr.com/1465/25219041185_eb5f96544b.jpg&quot; alt=&quot;Umore musicale&quot; /&gt;
&lt;/div&gt;

&lt;p&gt;&lt;br /&gt;&lt;/p&gt;

&lt;p style=&quot; background:  #eeeee5; border: 20px solid #eeeee5&quot;&gt;&lt;em&gt;Grazie alla sua vasta conoscenza della filosofia, Umberto Eco (Alessandria 1932 - Milano 2016) approfondì l’antica disciplina della semiotica con l’intento di comprendere i “segni” dell’epoca in cui viveva, e di «vedere del senso laddove saremmo tentati di vedere solamente dei fatti». Il professore piemontese è stato probabilmente l’ultimo grande esponente in Italia di quel sapere umanistico oggi fortemente attaccato da un capitalismo ormai più basato sullo sciupo che sull’accumulo, e sempre più teso a creare consenso escludendo concezioni critiche o realmente innovative. Immensa erudizione e visione personale permettevano a Eco di essere al contempo profondo e leggero, sottraendosi alle pretese di sostituire il “vecchio” col “nuovo” e così gettare via l’esperienza e la saggezza che ci hanno preceduto: quella che ha saputo valorizzare anche in celebratissimi romanzi. Estimatore degli usi creativi degli strumenti del comunicare, la sua lezione permette di arginarne il rischio che questi possano distruggere lo stesso presente in nome di un’attualità immobile e senza scampo, per la quale è un problema irrisolvibile proprio quello dei rifiuti e degli scarti.
Tuttavia, un pensiero in ascolto del mondo conosce anche quanto, per buffa consonanza, possiamo chiamare come “eco-logia”: e quindi il muoversi con la capacità di rinvenire idee che sono sempre risorse vive, recuperando all’uso anche letture desuete e rottami teoretici, spesso disinvoltamente affiancate all’analisi dei linguaggi delle culture pop. Ogni messaggio possibile si pone così all’interno di strutture e codici che permettono di approfondire il problema della comunicazione, favorendo la costante critica delle opinioni e la partecipazione attiva del fruitore: concezione autenticamente “laica” e molto lontana dai dogmi di una “comunicazione” ridotta a demagogico immondezzaio apparentemente inquestionabile. Ancora oggi, mantiene valore esemplare per il lavoro di Eco il testo che segue, presentato per la prima volta nel 1987 ad un congresso di musicologia, nel quale, cercando di delineare una semiotica della musica attenta alla concretezza dei «produttori e ricettori di suoni», si racconta come il modello dei segni musicali sia stato a lungo utilizzato come discorso in grado di rappresentare altri linguaggi e quindi la struttura e gli accadimenti possibili dei più diversi aspetti del mondo.&lt;/em&gt;&lt;/p&gt;

&lt;p&gt;&lt;br /&gt;&lt;/p&gt;

&lt;p&gt;Trasmissione e ricezione sono certamente due concetti che hanno a che fare con il problema della comunicazione. Qualcuno intenzionalmente produce un messaggio, ovvero una sequenza di elementi percepibili, nell’intento che qualcun altro li interpreti sulla base di un sistema di regole comune. Per convenzione chiamerò questo sistema di regole “codice”, e vi prego di accettare questo termine, ambiguo e polivalente, nel senso elementare di struttura - descritta, definita e riconosciuta in quanto tale - indipendentemente dal fatto che possa essere intesa come sistema di significazione sulla base del quale produrre dei processi di comunicazione.&lt;/p&gt;

&lt;p&gt;È indubbio che, aldilà dei vari sistemi tonali, esista nella musica un codice che regola i rapporti dei suoni tra loro, visto che questi rapporti sono esprimibili in termini di metalinguaggio matematico. Però si può interpretare come se fosse un messaggio anche una sequenza di elementi che nessuno ha prodotto intenzionalmente per comunicare (e che dunque nessuno ha trasmesso). Sin dall’antichità il mondo occidentale ha usato il termine “segno” anche e anzitutto per i sintomi, e cioè per eventi naturali che nessuno aveva intenzionalmente prodotto: per gli eventi atmosferici, per l’aspetto del viso, per il volo degli uccelli o per la disposizione delle viscere degli animali. 
Questa nozione di segno è alla base di una storica definizione dovuta a Charles Morris (1938), per cui &lt;em&gt;«qualcosa è segno solo perché è interpretato come segno di qualcosa da un interprete… Pertanto la semiotica non ha a che fare con lo studio di un particolare tipo di oggetti, ma con gli oggetti comuni nella misura in cui (e solo nella misura in cui) partecipano della semiosi»&lt;/em&gt;.&lt;/p&gt;

&lt;p&gt;Anche se una sequenza musicale non intendesse comunicare alcunché, essa sarebbe tuttavia interpretabile. La condizione minima di una interpretazione è che si possa sostituire un segno con altri segni (sia che essi appartengano allo stesso o a un altro sistema semiotico) i quali - sotto un certo punto di vista - possano essere giudicati equivalenti. E qualsiasi sequenza di suoni può essere ripetuta in un’altra tonalità, con altro ritmo, in timbro diverso oppure può essere trascritta graficamente. Pertanto, la semiotica ha il diritto di occuparsi della musica in quanto non è interessata ai soli rapporti o processi di comunicazione, e tanto meno alla sola comunicazione intenzionale. Essa è interessata alla &lt;em&gt;semiosi&lt;/em&gt;, e cioè a tutti i casi in cui qualcosa diventi l’oggetto di una interpretazione - ogni volta cioè che qualcuno (un essere umano, un animale o una macchina) tratti qualcosa come se stesse al posto di qualche cosa d’altro (&lt;em&gt;aliquid stat pro aliquo&lt;/em&gt;).&lt;/p&gt;

&lt;p&gt;Si noti che, al limite, il processo di interpretazione può essere inconscio, o comunque non riconoscibile subito come tale: da Peirce a Husserl si è ormai riconosciuto che esistono processi interpretativi anche a livello della percezione e della sensazione. Fondare lo specifico della semiosi sulla interpretazione, significa affermare che il momento della ricezione non è estraneo agli oggetti semiotici in quanto tali. Al contrario, è dal punto di vista della ricezione che (1) si riconosce un messaggio come tale e se ne individua la forma, (2) si identifica o si inventa un sistema di regole o codice soggiacente, (3) si decide di identificare, negare, o configurare come ipotesi l’intenzione di chi ha (o potrebbe aver) trasmesso il presunto messaggio.&lt;/p&gt;

&lt;p&gt;&lt;br /&gt;&lt;/p&gt;

&lt;p&gt;Tuttavia, quando la semiotica, nel corso degli anni sessanta, ha iniziato a occupare imperialisticamente tutti i territori dello scibile, la musica è subito apparsa come un fenomeno di difficile classificazione.&lt;/p&gt;

&lt;p&gt;In quel decennio si era caduti in un singolare equivoco. La semiotica, sin dalla Grecia antica, era nata come studio di vari processi di inferenza da segni di ogni genere, e solo molto tardi, in particolare con Agostino, aveva incluso tra i suoi oggetti anche il linguaggio verbale. Invece, nel nostro secolo la lingua verbale è parsa a tutti il sistema semiotico più potente, con cui si riesce a conferire una forma all’intero universo della nostra esperienza, e la linguistica si era presentata come lo studio più elaborato di un sistema di significazione. Si era pertanto deciso che il codice linguistico dovesse diventare il modello per qualsiasi altro sistema di significazione. A questo punto, i teorici si sono trovati imbarazzati di fronte a due caratteristiche del fenomeno musicale.&lt;/p&gt;

&lt;p&gt;Un &lt;em&gt;imbarazzo per eccesso&lt;/em&gt; era dovuto al fatto che si cercava di definire la musica attraverso il modello di un altro sistema semiotico, quando invece è la musica che probabilmente ha offerto il proprio modello a tutti gli altri sistemi semiotici, e in particolare a quello della linguistica. Non è il caso di ricordare che i tratti distintivi di Jakobson-Halle (1956) hanno nomi come diesato e bemollizzato: la stessa nozione di sistema fonologico è una nozione di origine musicale, attraverso la quale si è cercato di trattare suoni non-musicali in termini musicali. Un fonema acquista riconoscibilità a causa della sua posizione in un sistema di differenze, come accade con una nota, definita all’interno di un sistema di rapporti tonali. In paralinguistica si ricorre a nozioni come timbro, intonazione o altezza. La stessa differenza tra langue come sistema e parole come esecuzione ricorda quella tra sistema tonale come repertorio strutturato di tratti selezionabili, e composizione come disposizione, su un asse sintagmatico, degli elementi selezionati, in base a regole di buona formazione. Parlare, per la linguistica strutturale, è come sedersi di fronte a una tastiera ed elaborare sequenze sintatticamente accettabili.&lt;/p&gt;

&lt;p&gt;Un &lt;em&gt;imbarazzo per difetto&lt;/em&gt; era dovuto all’opinione che certamente la musica avesse una dimensione sintattica, ma non una dimensione semantica. Era curiosa l’opinione che la lingua verbale, dal punto di vista formale, si caratterizzasse per il fatto che trasmetteva significati. Dire che la lingua verbale viene usata soltanto per trasmettere significati, significa intenderla solo nel modo in cui la usano romanzieri, scienziati, casalinghe e impiegati dei telegrafi. Che cosa dire allora di questa composizione verbale di Hugo Ball?&lt;/p&gt;

&lt;p&gt;&lt;em&gt;Kroklowafgi?&lt;br /&gt;
Semememi! Seikronto prafliplo.&lt;br /&gt;
Bifzi, bafzi; hulalomi.&lt;br /&gt;
Quasti besti b&lt;/em&gt;&lt;/p&gt;

&lt;p&gt;È una stringa verbale dotata di ritmo, è possibile riferirla a una sintassi, e ciò che più conta è impossibile interpretarla. D’accordo che gli esseri umani usano la lingua verbale più spesso nel senso delle casalinghe e dei postelegrafonici che non in quello di Hugo Ball: si tratta però di fenomeni etnici e storici che non hanno rilievo teorico. Basterebbe che di tutta la nostra cultura verbale sopravvivessero solo formule incantatorie come &lt;em&gt;Abracadabra&lt;/em&gt; e, di tutta la nostra cultura musicale, i soli segnali militari, per permettere a un etnologo o a uno storico del futuro di affermare che nella civiltà occidentale la musica serviva a comunicare precisi comandi e la lingua a suscitare impressioni ineffabili.&lt;/p&gt;

&lt;p&gt;Naturalmente, linguisti e filosofi del linguaggio spiegano che la lingua verbale esprime per eccellenza significati perché essa ha le caratteristiche della onnipotenza e omnieffabilità: è cioè il sistema semiotico più adatto a descrivere il mondo e a trasmettere qualsiasi esperienza. In realtà, la lingua verbale è certo più adatta di altri sistemi a esprimere i nostri processi razionali: si può descrivere in termini linguistici, meglio che in altri, ciò che sta avvenendo in questa sala; tuttavia, la lingua è impacciata nel descrivere un cubo visto in prospettiva assonometrica, e rischia il fallimento totale se si azzarda a descrivere la partitura dell’&lt;em&gt;Arte della Fuga&lt;/em&gt;. Vedremo invece, tra poco, come nel corso di duemila anni proprio la musica sia stata usata per rappresentare fenomeni matematici, fisici, biologici e psicologici.&lt;/p&gt;

&lt;p&gt;Un sistema semiotico si definisce per la sua struttura formale e per la sua disponibilità a trasmettere significati. Che poi i significati siano trasmessi o meno è un fatto che concerne i processi empirici di comunicazione, non la natura del sistema di significazione. Coloro che negano alla musica una dimensione semantica non soltanto le riconoscono una dimensione sintattica, ma anche una dimensione pragmatica: che la musica possa indurre dei comportamenti lo sappiamo quando usiamo una marcia militare piuttosto che una marcia funebre o una polka.&lt;/p&gt;

&lt;p&gt;Sin dalle origini, la musicologia si fonda sull’aneddoto secondo cui Pitagora, per calmare gli ardori di un adolescente ubriaco, aveva ordinato ai musici di passare dal modo frigio al modo ipofrigio. Ora, dal punto di vista di una semiotica della interpretazione, ovvero se ci poniamo dal punto di vista della ricezione musicale, la dimensione sintattica instaura la possibilità di una dimensione semantica, mentre la dimensione pragmatica ne implica l’esistenza come condizione necessaria anche se non sufficiente. Per quanto riguarda la dimensione sintattica, per riconoscere una stringa sonora, che si svolge nel tempo, come sintatticamente ben formata, occorre che si stabilisca una dialettica di attese (ispirate al codice) e di soddisfazioni (o frustrazioni), nel corso della quale ogni antecedente viene inteso come l’annuncio di un suo possibile conseguente. Per Jakobson questo fenomeno era già un fenomeno semantico: forse la musica non parla d’altro, ma è strutturata secondo una dinamica “narrativa”, in cui ciò che viene prima annuncia, suggerisce, in qualche modo significa o “sta per” ciò che verrà dopo.&lt;/p&gt;

&lt;p&gt;Quanto alla dimensione pragmatica, le semantiche vero-funzionali hanno indotto a pensare che ci sia semantica solo quando un linguaggio è usato a scopi descrittivi e cioè per fare asserzioni su uno stato di cose. In realtà, si trasmettono significati - e li si interpretano - quando si comanda, si prega, si interroga, si incita. Anche se si ammettesse che certi sistemi semiotici, come a esempio quello dei semafori, non servano per fare asserzioni, ma solo per indurre a fare o non fare qualcosa, essi sarebbero egualmente dei sistemi semiotici, e indurrebbero a fare o a non fare solo sulla base di una interpretazione semantica dei loro segni.&lt;/p&gt;

&lt;p&gt;Apparentemente, l’adolescente di Pitagora aveva subito il dolce incanto musicale così come si era eccitato sotto l’influenza dell’alcool. Eppure, noi saremmo eccitati dallo stesso vino di Samo che egli aveva bevuto, ma non da una melodia in modo frigio (a meno che non siamo culturalmente “adattati” al sistema della musica greca). Quanto a lui, l’adolescente greco, non si sarebbe eccitato sentendo l’&lt;em&gt;Inno alla Gioia&lt;/em&gt; né intristito ascoltando il &lt;em&gt;Preludio e morte di Isotta&lt;/em&gt;. Perché reagisse al modo frigio, occorreva che egli avesse una competenza musicale, sia pure assorbita in modo acritico, ereditata per educazione, consuetudine, adattamento all’ambiente. Dunque la musica può realizzare la sua dimensione pragmatica solo sulla base di una dimensione semantica.&lt;/p&gt;

&lt;p&gt;Non mi azzardo certo a discutere i casi in cui la musica sembra manifestare intenti “referenziali” o descrittivi, designando realtà extramusicali: altri lo hanno fatto e lo stanno facendo meglio di me. Penso soltanto che, se Vivaldi ha fatto corrispondere la Languidezza dell’&lt;em&gt;Estate&lt;/em&gt; a una successione di crome in Sol minore, tempo 3/8 - e l’Ubriaco autunnale a una alternanza di quartine e terzine di semicrome in Fa maggiore, tempo 4/4, occorrerà pur interrogarsi sulla liceità del suo progetto - specie per il fatto che in termini di storia della ricezione esso è stato preso sul serio. Il fatto che sia arduo identificare intenti designativi nell’Organo Obbligato Solo dalla Sinfonia della &lt;em&gt;Cantata 29&lt;/em&gt; di Bach, non basta ad affermare che il Capraro che Dorme o il Cucco delle &lt;em&gt;Quattro Stagioni&lt;/em&gt; siano solo realtà extramusicali.&lt;/p&gt;

&lt;p&gt;Anche i linguisti talora affermano che la linguistica si occupa delle sole strutture verbali e non degli oggetti del mondo esterno, di cui il linguaggio pretende parlare: eppure, la stessa linguistica si trova a dover fare i conti con il mondo esterno come se fosse interno al linguaggio, almeno quando incontra enunciati come &lt;em&gt;le idee verdi senza colore dormono furiosamente&lt;/em&gt;. È indiscutibile che ci sono difficoltà a colorare di verde una idea, e a farla dormire, almeno in termini di competenza verbale “normale”. Invece, ci sono le stesse difficoltà a render languida l’estate in Do maggiore e a tempo di giga?&lt;/p&gt;

&lt;p&gt;&lt;br /&gt;&lt;/p&gt;

&lt;p&gt;Tuttavia, il problema che vorrei affrontare oggi è un altro, e concerne anch’esso un singolare fenomeno di ricezione - se non dei discorsi musicali, del discorso della musicologia. Fenomeno paradossale, perché, come vedremo, una delle ragioni per cui la musicologia ha a lungo rimosso la questione della dimensione semantica della musica è che per lungo tempo il sistema sintattico, il codice stesso della musica, è stato sovraccaricato di funzioni semantiche. Infatti, è accaduto molte volte che il modello di un sistema semiotico sia stato assunto come modello per altri sistemi semiotici: ma soltanto con la musica è accaduto che un modello sintattico fosse assunto come modello semantico, anzi come discorso capace di rappresentare, di descrivere, di spiegare qualsiasi fenomeno psichico, fisico, microcosmico e macrocosmico.&lt;/p&gt;

&lt;p&gt;Come si fa ad usare un codice come discorso che descriva diversi aspetti dell’universo? Immaginiamo che io costruisca un sistema che rende ragione della distinguibilità delle dita di una mano sinistra (considero la mano come posta col dorso rivolto verso gli occhi del suo possessore). Noi distinguiamo le dita tra loro a causa della loro forma, ma la loro forma è peculiare e non si può escludere il caso in cui qualcuno abbia, per ragioni di malformazione, il pollice lungo quanto l’indice. Si deve pertanto costruire un sistema astratto che si regga su due serie di opposizioni, una bidimensionale e una tridimensionale. Sul piano tridimensionale si deve considerare il fenomeno della contrapposizione, tipico della mano umana. Si definisce come pollice quel dito che, indipendentemente dalla sua forma, si contrappone a tutte le altre dita. Sul piano bidimensionale si stabilisce una sequenza di quattro entità che si oppongono e definiscono l’una rispetto all’altra per la reciproca posizione lungo un asse di posizioni &lt;em&gt;1… n&lt;/em&gt;, dove &lt;em&gt;1&lt;/em&gt; rappresenta la prima posizione a destra e &lt;em&gt;n&lt;/em&gt; l’ultima posizione a procedere da destra e quindi la prima posizione a sinistra. L’indice sarà allora il dito che si trova in posizione &lt;em&gt;1&lt;/em&gt;, e cioè il primo dito a destra di qualsiasi altro.&lt;/p&gt;

&lt;p&gt;A questo punto, si ha solo un sistema di rapporti, che chiameremo codice sintattico, non dissimile, anche se più semplice, dal codice fonologico o dal sistema dei rapporti tonali. Naturalmente si può usare questo sistema sintattico per correlare un significato a ciascuno dei suoi elementi e a ciascuna stringa che risulti dalla loro combinazione. Poniamo per convenzione “lessicale” che il dito &lt;em&gt;1&lt;/em&gt; significhi &lt;em&gt;Parigi&lt;/em&gt;, il dito &lt;em&gt;2&lt;/em&gt; significhi &lt;em&gt;Roma&lt;/em&gt;, il dito &lt;em&gt;3&lt;/em&gt; significhi &lt;em&gt;Berlino&lt;/em&gt; e il dito &lt;em&gt;4&lt;/em&gt; significhi &lt;em&gt;Mosca&lt;/em&gt;. Poniamo la regola grammaticale per cui un’ostensione del pollice significa movimento dal numero più basso al più alto, e due ostensioni del pollice significano movimento dal numero più alto al più basso. Se si mostra due volte il pollice e poi, in sequenza, l’indice e l’anulare, si è espressa la proposizione “andare da Berlino a Parigi”. Naturalmente qualsiasi ricettore può leggere il messaggio sulla base di un altro codice. Sono gli incidenti della comunicazione, che permettono persino ai musicologi di organizzare congressi sulla sociologia e l’etnografia della ricezione.&lt;/p&gt;

&lt;p&gt;Ora, se qualcuno volesse correlare il sistema degli intervalli musicali, poniamo, a un qualche significato cosiddetto extra-musicale, non procederebbe diversamente. Ma con la nostra mano, ovvero con questo modello astratto di sintassi della mano, si può fare un’altra cosa. Si può decidere che la struttura sintattica della mano rappresenta qualsiasi altra struttura sintattica esistente. Si può decidere che, nel mostrare la mano e le sue possibili articolazioni, si esprime o si significa il modo in cui qualsiasi altro sistema, dalla musica al sistema periodico degli elementi, è organizzato. Il modello sintattico della mano diventa il discorso attraverso il quale si esprimono i concetti stessi di opposizione sistematica, di selezione e di combinazione sintagmatica. Si può mostrare la mano per dire che anche il sistema periodico degli elementi è organizzato nello stesso modo: come in una mano di un mutilato, se anche mancasse empiricamente il medio, posso estrapolare che esso dovrebbe esserci, che c’era o che potrebbe essere ricostruito plasticamente, perché deve esistere qualcosa che istanzia la posizione astratta &lt;em&gt;2&lt;/em&gt;, così deve anche avvenire per un sistema periodico degli elementi.&lt;/p&gt;

&lt;p&gt;A questo punto si può decidere che i rapporti tra le dita della mano esprimono anche i rapporti tra aria, acqua, terra e fuoco, tra gli umori, tra i pianeti (naturalmente se la sintassi della mano gioca su cinque sole dita occorrerà ridurre a cinque il sistema planetario), tra i cinque sensi, e così via. Condizione per questa operazione è che il sistema globale del mondo sia tale che ogni operazione compiuta sulla mano corrisponda a una operazione possibile nell’ambito dei diversi sistemi mondani che essa esprime.&lt;/p&gt;

&lt;p&gt;In tal modo un sistema sintattico diventa discorso che esprime e significa la struttura e gli accadimenti possibili di tutti gli altri sistemi mondani. Il codice della mano diventa il codice del mondo.&lt;/p&gt;

&lt;p&gt;Se il mio esempio è apparso bizzarro, si rifletta sul fatto che questo è avvenuto con il codice della musica, trasformato da sistema sintattico in discorso sulle leggi che reggono l’universo. Se il sistema più elementare che descrive i rapporti tra i suoni (quello che abbiamo deciso di chiamare codice della musica in senso lato) può essere oggi espresso in linguaggio matematico, con la metafisica, l’estetica e la musicologia pitagorica è accaduto il contrario. Si è deciso che ogni sistema, fisico o matematico che fosse - in assenza di un linguaggio matematico sufficientemente articolato - poteva essere espresso nei termini di un metalinguaggio musicale.&lt;/p&gt;

&lt;p&gt;La teoria classica della proporzione, la più elementare e più antica delle teorie estetiche e matematiche, concerneva certo le proporzioni del corpo umano (vedi il canone di Policleto) o delle costruzioni architettoniche (vedi Vitruvio), ma la sua prima formulazione appare nell’ambito della musicologia pitagorica. Se Pitagora è l’inventore della spiegazione matematica dell’universo lo è perche &lt;em&gt;«primum omnium Pythagoras (fuit) inventor musicae»&lt;/em&gt;, come dirà nel Medioevo il monaco Engelberto (&lt;em&gt;De Musica X&lt;/em&gt; - in Gerbert, Martin, ed. &lt;em&gt;Scriptores ecclesiastici de musica sacra potissimum&lt;/em&gt;, St. Blaise, Typis San-Blasianis 1784 [reprint Hildesheim, Olms, 1963]).
La consonanza – che altro non è che un altro termine per proporzione – è inizialmente, con Boezio, nozione musicale: &lt;em&gt;«Consonantia, quae omnem musicae modulationem regit, praeter sonum fieri non potest… Etenim consonantia est dissimilium inter se vocum in unum redacta concordia… Consonantia est acuti sono gravisque mixtura suaviter uniformiter auribus accidens».&lt;/em&gt; (&lt;em&gt;De Musica&lt;/em&gt; 1, 3-8, PL 63)&lt;/p&gt;

&lt;p&gt;Ma questa consonanza, che regge la sintassi musicale, regge anche ogni altro fenomeno fisico, e Boezio ricorda come Pitagora, osservando come i martelli di un fabbro producano sull’incudine suoni diversi, si era reso conto che i rapporti tra i suoni sono proporzionali al peso dei martelli. Parimenti, vi è rapporto di consonanza tra fenomeno musicale e fenomeno psicologico e, infatti (tornando all’esempio dell’adolescente ubriaco), è possibile cambiare un umore mutando il modo, perché l’anima e il corpo sono soggetti alle stesse leggi dei fenomeni musicali e queste medesime proporzioni si trovano nell’armonia del mondo, così che micro e macrocosmo sono legati da un’unica legge matematica. L’uomo è conformato sulla misura del mondo e trae piacere da ogni manifestazione di tale misura: &lt;em&gt;«amica est similtudo, dissimilitudo odiosa atque contraria»&lt;/em&gt;. E Onorio di Autun cercherà di spiegare &lt;em&gt;«quod universitas in modo cythare sit disposita in qua diversa rerum genera in modo chordarum sit consonantia»&lt;/em&gt;. (&lt;em&gt;Liber duodecim quaestionum&lt;/em&gt;, PL 72)&lt;/p&gt;

&lt;p&gt;La vicenda del modello musicale, come discorso che descrive l’universo, attraversa tutto il Medio Evo, trionfa nel neoplatonismo rinascimentale a partire della Harmonia Mundi di Francesco Giorgi (1525), influenza astronomi come Copernico e Keplero, ispira la magia e la medicina rinascimentale e seicentesca (così che troveremo in Robert Fludd [&lt;em&gt;Katholikon medicorum katoptron&lt;/em&gt;, 1631] il modello del tetracordo usato per spiegare le analisi delle urine). Questa vicenda produce molte interpretazioni deliranti del mondo, ma se il problema della cultura moderna è stato quello di passare da una logica delle qualità a una logica delle quantità (e alla spiegazione del mondo come libro scritto in caratteri matematici), il modello musicale ha avuto una funzione paradossale. Esso cercava di rendere ragione di una esperienza empirica, l’esperienza dei suoni, che noi percepiamo come &lt;em&gt;qualitativa&lt;/em&gt;, ma lo faceva per formule &lt;em&gt;quantitative&lt;/em&gt;. L’idea pitagorica che vasi o bicchieri riempiti di quantità diverse d’acqua producano suoni diversi, gioca su una analogia visiva che può indurre a fantasie qualitative, ma ha al fondo, come propria base, una regola quantitativa.&lt;/p&gt;

&lt;p&gt;Per fare questo, la musicologia classica ha dovuto accettare un’amputazione. I suoni sono un fenomeno percettivo, fisico, sensibile e sensuoso. La spiegazione del perché siano suoni e piacciano ai sensi richiede un passaggio all’astrazione totale. La musicologia greco-medievale è stata indotta ad abbandonare il mondo dell’esperienza, che voleva spiegare, per contemplare un sistema astratto che lo spiegasse. Il sistema tanto più spiega l’esperienza, quanto più ne prescinde. Infatti, nella visione pitagorica il musico è il teorico della musica, il conoscitore di leggi musicali, delle regole matematiche che governano il mondo sonoro. Invece, l’esecutore, colui che produce i suoni non è che uno schiavo, un meccanico. Il musico è colui che conosce le bellezze ineffabili del suono alla luce della ragione. Boezio felicita Pitagora per aver intrapreso lo studio della musica &lt;em&gt;«relicto aurium iudicio»&lt;/em&gt; (&lt;em&gt;De Musica&lt;/em&gt; I, 10).&lt;/p&gt;

&lt;p&gt;Ad abbandonare il giudizio dell’orecchio si guadagna la possibilità di spiegare, con il codice della musicologia, tutti gli aspetti dell’universo, ma si perde la possibilità di spiegare i fenomeni concreti di ricezione musicale. Esempio classico, se la proporzione musicale è proporzione cosmica, allora esiste una &lt;em&gt;musica mondana&lt;/em&gt;, l’armonia delle sfere, e i sette pianeti ruotando intorno alla terra immobile generano ciascuno un suono della gamma tanto, più acuto quanto più il pianeta è lontano dal centro del sistema, e dunque più veloce. Dall’insieme proviene una musica dolcissima, che noi non avvertiamo per la inadeguatezza dei nostri sensi. Ma se ogni pianeta generasse un suono della gamma, tutti insieme produrrebbero il rumore che si otterrebbe sedendosi di colpo sulla tastiera del pianoforte, e la musica mondana delizierebbe al massimo le orecchie di John Cage. Di questo, il teorico pitagorico non si è preoccupato: è teoricamente bello che ciascun pianeta produca un suono, e che tutti insieme rappresentino la gamma. Basta prescindere dal giudizio dell’orecchio.&lt;/p&gt;

&lt;p&gt;Sino ai tempi moderni - prima della musicologia - nessun altro sistema di spiegazione dell’esperienza era incorso in questa contraddizione. Le matematiche premoderne erano ancora abbondantemente compromesse con l’esperienza ed è solo dopo che iniziano a parlare di entità che non trovano riscontro nelle quantità empiriche. Ma dopo il Rinascimento questa contraddizione sarà il destino di tutta la scienza occidentale - comprese quelle che studiano i sistemi di segni. Persino per la lingua verbale oggi abbiamo grammatiche perfette, basate su rigorosi algoritmi, che spiegano un sistema di significazione nei suoi stessi termini e nelle sue astratte possibilità, ma che sovente sono incapaci di spiegare perché comprendiamo quel che diciamo.&lt;/p&gt;

&lt;p&gt;Questa è forse una delle ragioni, o la sola ragione, per cui la musica è divenuta elemento d’imbarazzo per la semiotica. Essa non riesce a spiegarla perché in qualche modo tutte le sue spiegazioni sono debitrici del modello musicale: del modello strutturale dell’universo sonoro e del modello metodologico della musicologia classica (dico della musicologia come fuga verso l’astrazione totale, nel suo tentativo utopico di spiegare astrattamente la concreta struttura di ogni aspetto del macro e del microcosmo). Ma, e questo congresso è stato organizzato per dircelo, la storia della musica non è soltanto la storia della produzione del proprio modello astratto, e della ricezione di quel modello come codice del mondo. Non è solo la storia di Pitagora che osserva il fabbro battere i suoi martelli, ma anche del fabbro, e di chi lo udiva, e di chi interpretava i suoni che esso produceva, e di chi tentava di riprodurli con altri strumenti.&lt;/p&gt;

&lt;p&gt;Nel tentativo di diventare una semantica globale dell’universo, la musicologia classica aveva perduto il momento empirico e storico della ricezione, e con esso persino la possibilità di riconoscere significati ai discorsi musicali. Tra le intuizioni sulle armonie psicologiche dell’adolescente ubriaco e le certezze sulle certezze di Pitagora, si era smarrito l’universo dei musici e dei loro ascoltatori normali. Auguri a questo congresso per il ritorno, che esso celebra, alla concretezza degli schiavi produttori e ricettori di suoni.&lt;/p&gt;

&lt;p&gt;&lt;br /&gt;&lt;/p&gt;

&lt;p&gt;&lt;em&gt;Illustrazione: Claudio Comandini, “Umore musicale” (Berlino. 2006)&lt;/em&gt;&lt;/p&gt;

&lt;p&gt;&lt;br /&gt;&lt;/p&gt;

&lt;p&gt;&lt;em&gt;Prolusione svolta in apertura del XIV congresso della Società Internazionale di Musicologia (Bologna, 27 agosto - 1° settembre 1987). Pubblicata su «Intersezioni» (VIII, 2, 1988) e disponibile anche sul &lt;a href=&quot;http://www.umbertoeco.it/CV/Il codice del mondo.pdf&quot;&gt;sito dell’autore&lt;/a&gt;. In omaggio al gusto di Eco per il lavoro editoriale curato, e per ottimizzare la lettura del testo, sono state apportate alcune piccole revisioni ortografiche.&lt;/em&gt;&lt;/p&gt;

</content>
 </entry>
 
 <entry>
   <title>Il paesaggio, il confine e la luce infinita in Francesco Biamonti</title>
   <link href="http:/www.scritture.net/2016/02/20/grizi/"/>
   <updated>2016-02-20T20:30:00+01:00</updated>
   <id>http:/www.scritture.net/2016/02/20/grizi</id>
   <content type="html">&lt;h3 id=&quot;serena-grizi&quot;&gt;Serena Grizi&lt;/h3&gt;

&lt;p&gt;&lt;img src=&quot;https://farm2.staticflickr.com/1585/25126474531_3b778248cb.jpg&quot; alt=&quot;mare in attesa&quot; /&gt;&lt;/p&gt;

&lt;p style=&quot; background:  #eeeee5; border: 20px solid #eeeee5&quot;&gt;&lt;em&gt;«Mi piace non dire niente; io sono da cancellare; la mia vita non conta nulla; i miei natali non hanno importanza; il mio paese è insignificante». Così Francesco Biamonti (San Biagio della Cima, 1928 - 2001) si presenta in un’intervista di Paola Mallone: discreto e appartato, a lungo tempo impegnato come bibliotecario, lo scrittore viveva e lavorava nell’entroterra ligure di Vallecrosia, in una casa-laboratorio adattata da un fienile. Le finestre si aprivano sulla campagna dove Biamonti avrebbe, secondo una leggenda letteraria, coltivato piante di mimose: tuttavia, quello dello scrittore-contadino risulta uno stereotipo inadeguato. Infatti, se liquida le mimose affermando «Il loro giallo è fatuo, ignaro delle tenebre del mistero, la cifra dei fiori europei», non disdegnava affatto il richiami delle notti cittadine e le frequentazione dei locali della Riviera, dove raccoglieva storie di varia umanità, ricucite nei suoi romanzi attraverso impasti di luci e colori che rivelano uno spiccato gusto pittorico, rafforzato dalla frequentazione di artisti quali Ennio Morlotti. L’attenzione per il paesaggio contribuisce a formulare l’idea di confine che emerge anche in un’intervista di Fulvio Panzeri: «Il confine non è tra Italia e Francia: coinvolge tutto il Mediterraneo. Ci sono tre grandi personaggi nel Mediterraneo: il Golfo di Genova (Montale), il Golfo di Marsiglia (Valéry), e il Golfo di Orano (Camus), che hanno creato una civiltà letteraria legata alle cose, in cui le cose parlano al posto dell’uomo. I loro paesi diventano aspri e emblematici di una civiltà umana legata a una sorta di corrosione dell’esistenza, quella che provoca il salino. È una civiltà data dalla luce e dal sapere, dalla lucidità e dalla corrosione.»&lt;/em&gt;&lt;/p&gt;

&lt;p&gt;&lt;br /&gt;
&lt;strong&gt;&lt;em&gt;«Dove ombra è il contrario di vita»&lt;/em&gt;&lt;/strong&gt;&lt;/p&gt;

&lt;p&gt;Francesco Biamonti pubblica nell’arco di venti anni quattro romanzi, ricordati di seguito per l’esclusivo piacere di vederli ancora, nero su bianco, apparire insieme: &lt;em&gt;L’Angelo di Avrigue&lt;/em&gt; (1983), &lt;em&gt;Vento largo&lt;/em&gt; (1991, &lt;em&gt;Attesa sul mare&lt;/em&gt; (1994), &lt;em&gt;Le parole la notte&lt;/em&gt; (1998), ai quali segue l’ultimo, incompiuto e pubblicato postumo, &lt;em&gt;Il silenzio&lt;/em&gt; (2003). Lascia orfana una schiera di lettori non così esigua e di critici che, come pesci argentati attorno ad un prezioso scafo sommerso, tornano e ritornano ad esplorare parole, concetti, interpretare immagini mai sazi, mai stanchi di leggere e decrittare testi che sembrano nati apposta per questo. Lo scrittore ha esordito come romanziere ad oltre cinquant’anni di età e non lo ha fatto attraverso fiumi di parole, ma presentando lavori che appaiono come sono per lenta limatura e affinamento: contenendo il più possibile l’anima di un uomo mai disgiunta dall’animo di un paesaggio.&lt;/p&gt;

&lt;p&gt;Così, oltre una apparente ricchezza interpretativa dei motivi della sua scrittura e del suo stile, risulta invece difficile attribuire qualunque interpretazione poiché efficacia ed esattezza lessicale del testo non si lasciano facilmente stravolgere. Ciò che Biamonti non ha ‘riversato’ sulla pagina (l’idea, pur se esprime un ‘di getto’ che nell’opera biamontiana forse non esiste, è quella di una &lt;em&gt;scrittura in movimento&lt;/em&gt;), lo ha scolpito attraverso un lavorio fine, per sottrazione: eppure, il testo non manca di vero, di sentimento e di immediatezza tali da colpire la fantasia e le corde più nascoste del lettore, fosse anche quello più avulso a farsi coinvolgere. Con &lt;em&gt;L’Angelo di Avrigue&lt;/em&gt; si entra per la prima volta con Gregorio – uno degli alter-ego dell’autore – e attraverso una porta di pietra, in un mondo probabilmente, fino ad allora, dischiuso a pochi; un mondo meditato, sfuggito con tutta la propria forza, e poi ritrovato.&lt;/p&gt;

&lt;p&gt;Entroterra ligure, lo chiamano, lo chiamerebbero, i costieri: &lt;em&gt;«Verso le undici Gregorio andò ad Avrigue. Il pomeriggio lo avrebbe passato al bar dell’olandese dove di solito lo aspettava Jean-Pierre. Era un bel posto su uno sperone quasi sempre dorato e ventoso. Per scendere sulla piazza prese un carruggio a svolte in cui il vento non entrava d’infilata. Si ricordava che portava a una piazzola detta la ‘porta della madonna’ (una statua era murata sotto il cornicione della chiesetta) e dalla piazzola si scendeva per una scalinata alla piazza grande. Il carruggio era ormai disabitato: porte sbarrate, porte aperte sul vuoto, finestre semi divelte… nulla di male: nidi di miseria spariti! Nidi di silenzio, ora, e di topi. Avrigue era decisamente in decadenza: vi regnava la fame di sempre che ora pareva insormontabile, e i giovani se ne andavano».&lt;/em&gt;&lt;/p&gt;

&lt;p&gt;Per questo ingresso ‘trionfale’, entriamo in un paesaggio vero, ma non naturale, e per molti lettori già è in atto l’incantesimo: &lt;em&gt;«Erano stati tenaci lavoratori. Avevano costruito ripiani, scavato e ulivato. Da zero fino a seicento metri sul mare. La fatica tradotta in opere e la pena blandita dalla ‘buona morte’. San Sebastiano e Nostra Signora dei Dolori. Feticci inventati per consolare ed unire all’idea di questa fatica, da sola insostenibile. E morte sparsa come una promessa sulla sofferenza ineluttabile. Chi nel passato aveva creduto in una qualsiasi forma di felicità terrena, al di fuori del possedere una casa in paese e una campagna rocciosa, si era perduto. La vita era stata uniforme»&lt;/em&gt;.&lt;/p&gt;

&lt;p&gt;La critica all’opera biamontiana ha assunto ben presto i contorni di una scienza esatta, ma l’autore pareva avesse appena cominciato a dire ciò che voleva. I temi toccati dal nostro saranno, nei quattro romanzi: la vita di confine in un territorio espropriato di gente, e quindi di vita, dalla speculazione edilizia o dai guadagni facili, se non dai traffici loschi, installatisi sulla costa (San Remo ‘territorio evitato’ come già per Calvino, prefatore della prima edizione einaudiana de L’Angelo). E ancora: la vita dei &lt;em&gt;passeurs&lt;/em&gt;, uomini di confine che osservano una frontiera attraversata da umanità urgente; il racconto del paesaggio che esiste e muore continuamente, ad ogni cambio di luce che accarezza uomini e pietre, donne e alberi, rocce e mare.&lt;/p&gt;

&lt;p&gt;Meditazioni esistenziali nel quinto e ultimo lavoro, mai finito, che appare però in una propria forma composita. Lo scrittore ‘esclude al guardo’ ciò che ha escluso dal cuore e dalla mente, costruendo una geografia privata che muove tra Apricale, San Biagio della Cima, la luce dal mare balugina sulle colline, fino al confine con la Francia, la vicina Provenza. Biamonti e i suoi doppi, Varì, Leo, Gregorio, Edoardo, non sono però uomini di mare, tanto che ad una raffinata precisione del lessico delle cose terrestri si contrappone un esprimersi svagato e fuori misura nella descrizione di ciò che accade nei brevi passaggi per mare, come appare evidente dalla preziosa rilettura di Giorgio Bertone nel &lt;em&gt;Il confine del paesaggio. Lettura di Francesco Biamonti&lt;/em&gt; (Interlinea 2006).&lt;/p&gt;

&lt;p&gt;Lo stesso scrittore indosserà, per buona parte della sua vita, improbabili berretti da marinaio, considerati tali in quanto travestono la sua stanzialità di un’apparenza da &lt;em&gt;globe trotter&lt;/em&gt; che non apparteneva alla sua vita di ‘adulto’. Descriverà con meticolosità la vita di confine, per poi improvvisamente travalicarlo facendone sentire il senso di frontiera; ora come &lt;em&gt;passeurs&lt;/em&gt;, ora come marinaio in missione pericolosa, riesce a raccontare un miracolo continuo che sfugge all’immediato di una prima lettura, durante la quale, di solito, si resta solo abbacinati dall’azzurro (mare, cielo) &lt;em&gt;«delirio (che) sale agli astri ormai»&lt;/em&gt; (Montale), senza riuscire a cogliere fino in fondo tutto quel che accade tra le pagine. Biamonti costruisce il suo universo reificando gli elementi naturali e i sentimenti, conferendo poesia agli oggetti.&lt;/p&gt;

&lt;p&gt;&lt;br /&gt;
&lt;strong&gt;Un confine per esistere&lt;/strong&gt;&lt;/p&gt;

&lt;p&gt;I temi della globalizzazione hanno toccato ogni sponda; accompagnati a un incessante migrare, che però non è detto ne sia tanto la conseguenza diretta, quanto soltanto una delle molte possibili. La nuova barbarie che sembra percorrere la Penisola, il razzismo, l’involuzione culturale, il non rispetto dei valori di convivenza civile, paiono passare per un nodo, dolentissimo - che lo scrittore potrebbe, pur continuando a produrlo, aver in parte sciolto.&lt;/p&gt;

&lt;p&gt;Seppur con cautela, tutto ciò torna nei discorsi dei protagonisti: quegli stessi valori che sembrano persi da poco, bruciati, si mostrano nella loro realtà di valori traditi da tempo, smarriti i quali non sarà più possibile tornare indietro. Tuttavia, voltando la testa dietro, con sorpresa scopriamo che non resta molto da rimpiangere: i suoi personaggi, uomini e donne, originari del luogo o arrivati da ogni dove, vivono un presente incerto, ma inevitabilmente presente. Eppure, gli abitanti di questo territorio, tra se stessi e nella loro relazione con il paesaggio, sembravano avere un patto: un patto, tradito prima per fini di lucro, che tuttavia restava ancora patto, finché non fossero subentrati &lt;em&gt;e-stranei&lt;/em&gt;.&lt;/p&gt;

&lt;p&gt;A tal punto il paesaggio, lo sfondo, diventa terra di nessuno, con ritirata strategica nel proprio: il proprio uliveto, il proprio campo. Lungi dall’autore intessere discorsi che, anche soltanto per errore, sono percorsi da un filo razzista: piuttosto si ravvisa, nel suo incessante osservare l’umore meteorologico del tempo o le gore e le tracce del paesaggio, l’intento continuo di intessere una rete di riferimenti &lt;em&gt;uomo/terra&lt;/em&gt;, non dissimile da quella degli Indiani d’America, o da quella dei nativi Australiani descritta ne &lt;em&gt;Le vie dei canti&lt;/em&gt; (1987) di Bruce Chatwin. Rete di riferimenti che, senza aspirare a epicità oppure scendere in rappresentazioni folcloriche, costruisce con fatica e materia, così come i muretti a secco che trasformano il paesaggio naturale ligure in paesaggio plasmato dall’uomo: uno scenario mentale nel quale ogni sasso, ogni albero, ogni cespuglio, porta l’impronta dell’uomo che tiene il confine. E lo tiene perché lo vede, lo guarda da una vita intera: &lt;em&gt;«La terra deve prima esistere come concetto mentale. Poi la si deve cantare. Solo allora si può dire che esiste»&lt;/em&gt; (Chatwin).&lt;/p&gt;

&lt;p&gt;È un confine che, pur esistendo oggettivamente, acquista importanza nello sguardo che costantemente lo sorveglia. Così, chiunque altro sopraggiunga a vedere, a guardare per lungo tempo questo sfondo, diviene egli stesso, ella stessa, un cittadino, un locale: qualcuno che partecipa alla storia nel momento in cui questa si compie. Tanto più se, come si intuisce dal largo intreccio drammatico improntato dall’autore, chi salirà a guardare questo mondo che muore e rinasce ogni momento, è qualcuno che non ha tempo da perdere; perché fugge da qualcosa, ha voltato la faccia al mondo, o cerca un angolo che non sia quello fin là conosciuto.&lt;/p&gt;

&lt;p&gt;&lt;em&gt;«E una sera alta, di grandi dorsali di carminio, si formava sopra il mare»&lt;/em&gt;.&lt;/p&gt;

&lt;p&gt;&lt;em&gt;«Il pulviscolo luminoso si staccava dai pini nei bagliori della rada»&lt;/em&gt;.&lt;/p&gt;

&lt;p&gt;&lt;em&gt;«La sera sfiorava i tetti, entrava nei vicoli, girava nel cielo e rovesciava sugli ulivi una luce arcaica»&lt;/em&gt;.&lt;/p&gt;

&lt;p&gt;&lt;em&gt;«Fra stelle e ulivi e agglomerati di vecchie case c’erano molti accordi di fremiti minerali»&lt;/em&gt;.&lt;/p&gt;

&lt;p&gt;&lt;em&gt;«Un ramo nudo se ne andava per traverso inciso dalle stelle»&lt;/em&gt;.&lt;/p&gt;

&lt;p&gt;Seppur parlando e leggendo di Francesco Biamonti se ne possa ricavare il ritratto di un uomo schivo, alle prese per molti anni con la parola e con il libro, dal viso scavato quanto le cortecce di olivo secolare (talvolta gli pesa la leggenda inventata da Einaudi che egli stesso fosse un coltivatore di mimose), lo scrittore ha effettivamente costruito giardini di parole: alberi e arbusti dell’eterno ricco giardino che è la Liguria di terra e di luce. Giardini di meditazione, nei quali la parola dialogica è in realtà monologo, dove l’incomunicabilità può non tramutarsi in solitudine se, attraverso sguardi non per forza amici ma anche soltanto attigui, passa un fondale: un paesaggio che è risultato di storia e ricerca condivisa, benché pochi ne sappiano, ormai, leggere i segni. Anzi, forse solo il paesaggio è storia e merita un canto. O forse no.&lt;/p&gt;

&lt;p&gt;&lt;em&gt;«Adesso c’era silenzio. Ma che sere! Che melodie! Grumo di tenerezza: pastore, cane e capre, avvolti dal vento che saliva dal mare. Mano del pastore sulla testa del cane, e muso del cane sulle ginocchia del pastore. Suonava per lui e per il suo cane, tra l’indifferenza delle capre. Adesso c’era silenzio e nulla su cui sperare.»&lt;/em&gt;&lt;/p&gt;

&lt;p&gt;&lt;br /&gt;&lt;/p&gt;

&lt;p&gt;&lt;em&gt;Illustrazione: Claudio Comandini, “Mare in attesa” (Porto di Civitavecchia, agosto 2008)&lt;/em&gt;&lt;/p&gt;

&lt;p&gt;&lt;br /&gt;&lt;/p&gt;

&lt;p&gt;&lt;em&gt;Materiali su Francesco Biamonti sono reperibili anche sul suo &lt;a href=&quot;http://www.francescobiamonti.it&quot;&gt;sito&lt;/a&gt;.&lt;/em&gt;&lt;/p&gt;
</content>
 </entry>
 
 <entry>
   <title>Macht und Denken - Potere e Pensare - Power &amp; Think.&lt;br&gt;Slam di filosofia a Lipsia</title>
   <link href="http:/www.scritture.net/2016/02/19/lipsia/"/>
   <updated>2016-02-19T20:30:00+01:00</updated>
   <id>http:/www.scritture.net/2016/02/19/lipsia</id>
   <content type="html">&lt;p&gt;&lt;br /&gt;&lt;/p&gt;

&lt;div class=&quot;span12&quot;&gt;
&lt;iframe src=&quot;https://player.vimeo.com/video/135954711&quot; width=&quot;500&quot; height=&quot;375&quot;&gt;&lt;/iframe&gt;
&lt;/div&gt;
&lt;p style=&quot; background:  #eeeee5; border: 20px solid #eeeee5&quot;&gt;&lt;br /&gt;
&lt;em&gt;Il Festival di Filosofia di Lipsia [soundcheck philosophie #4], che si svolgerà dal 21 al 24 aprile 2016, è alla ricerca di performance filosofiche innovative e di esperimenti di comunicazione filosofica basati sul tema “Macht und Denken”, che riguarda il potere e il suo rapporto con il pensiero. Possono proporsi giovani filosofi e anche interpreti capaci di intrecciare la filosofia con le arti, in grado di fornire un proprio contributo, sopratutto performativo, sul tema proposto, dalla durata massima di 30 minuti. Le proposte selezionate verranno mostrate e discusse nel pomeriggio dell’ultimo giorno del festival nel teatro LOFFT.&lt;/em&gt;&lt;/p&gt;
&lt;p&gt;&lt;br /&gt;
Il simposio su Potere e Pensare previsto a Lipsia per questa quarta edizione del Festival di Filosofia comprende conferenze, spettacoli, performance e altri esperimenti di comunicazione, che oseranno esplorazioni non consuete, spingendosi ai confini della disciplina accademica. Dove &lt;em&gt;soundcheck philosophie&lt;/em&gt; implica letteralmente una teoria della “rappresentazione” (&lt;em&gt;Darstellung&lt;/em&gt;), la realizzazione di format di ispirazione artistica intende invitare a fare filosofia e favorire il “diritto” di fare filosofia.&lt;/p&gt;

&lt;p&gt;Ai candidati di cui saranno selezionati i progetti viene offerta la copertura dei costi di viaggio, l’alloggio per tutti i giorni della festa, un biglietto valido per la visita di tutti gli eventi. Gli organizzatori, oltre a presentare i contributi al pubblico, permetteranno l’elaborazione teorica e la messa in rete di quanto proposto dagli interessati.&lt;/p&gt;

&lt;p&gt;Il festival è organizzato dall’associazione no profit Verein Expedition Philosophie, in collaborazione con il Teatro LOFFT, gli istituti e i dipartimenti di filosofia delle Università di Lipsia, Halle e Magdeburgo, e da Heinrich Böll-Fondazione Sassonia. È promosso dalla Fondazione culturale del Libero Stato della Sassonia. Il simposio filosofico è finanziato dalla Fondazione Thyssen Fritz.&lt;/p&gt;

&lt;p&gt;Il termine per inviare la propria proposta di partecipazione è il 15/03/2016.&lt;br /&gt; 
Autori e performer selezionati riceveranno comunicazioni entro il 25/03/2016.&lt;/p&gt;

&lt;p&gt;I partecipanti sono pregati di inviare:&lt;br /&gt;
• un breve curriculum vitae&lt;br /&gt;
• un abstract dell’opera presentata&lt;br /&gt;
• il “modulo per i collaboratori” per indicare le esigenze tecniche&lt;br /&gt;
• un dettaglio video della performance prevista (tanto tramite collegamento video via Internet, quanto spedendo un DVD per posta)&lt;br /&gt;&lt;/p&gt;

&lt;p&gt;Avvisi e moduli sono disponibili anche sul sito degli &lt;a href=&quot;www.expeditionphilosophie.org&quot;&gt;organizzatori&lt;/a&gt;&lt;br /&gt;
e sul sito del &lt;a href=&quot;https://soundcheckphilosophie.wordpress.com/&quot;&gt;Festival&lt;/a&gt;&lt;br /&gt;&lt;/p&gt;

&lt;p&gt;Indirizzo email:&lt;br /&gt;
soundcheckphilosophie@googlemail.com&lt;/p&gt;

&lt;p&gt;Indirizzo postale per la spedizione del DVD:&lt;br /&gt;
Expedition Philosophie e.V.&lt;br /&gt;
c/o Rainer Totzke&lt;br /&gt;
Arndtstr. 9 bis&lt;br /&gt;
D-04275 Leipzig&lt;/p&gt;
</content>
 </entry>
 
 <entry>
   <title>Crisi europea e questione tedesca</title>
   <link href="http:/www.scritture.net/2016/02/18/cavallino/"/>
   <updated>2016-02-18T20:30:00+01:00</updated>
   <id>http:/www.scritture.net/2016/02/18/cavallino</id>
   <content type="html">&lt;h3 id=&quot;matteo-cavallino&quot;&gt;Matteo Cavallino&lt;/h3&gt;

&lt;p&gt;&lt;br /&gt;&lt;/p&gt;

&lt;div class=&quot;span12&quot;&gt;
&lt;img class=&quot;img-rounded&quot; src=&quot;https://farm2.staticflickr.com/1484/25237769085_afc9da36bb.jpg&quot; alt=&quot;La giostra d&#39;Europa&quot; /&gt;
&lt;/div&gt;

&lt;p&gt;&lt;br /&gt;&lt;/p&gt;

&lt;p style=&quot; background:  #eeeee5; border: 20px solid #eeeee5&quot;&gt;&lt;em&gt;Oltre a quelli relativi allo scandalo Volkswagen, altri dati poco rassicuranti arrivano dalla Germania: stipendi bloccati, infrastrutture che invecchiano, consumi in ristagno, crescenti tensioni sociali. E nonostante il mercato europeo da anni ne denunci le ripercussioni negative, la locomotiva del continente continua a mantenersi sui binari pompando combustibile nel motore delle esportazioni. Inoltre, 90 miliardi di investimenti pubblici e privati sono venuti meno, aumentano i costi dell’austerity tanto voluta, mentre dalla Deutsche Bank alle banche locali gli istituti di credito sono pieni di titoli tossici, portando così a perdite multimiliardarie. Appaiono tuttavia inattaccabili il primato e la centralità di un Paese popolato da 80 miliardi di persone, caratterizzato da un rischio default quasi pari a zero e capace di produrre una ricchezza annuale di 4 trilioni di dollari. E mentre le importanti problematiche che coinvolgono la Germania e l’Europa sono percepite in modo opaco e confuso, una diffusa e banale retorica antitedesca rischia di danneggiarne il compito di guida, dal quale gli altri Paesi non riescono ancora a prescindere. Il diffuso atteggiamento schizofrenico nei confronti della Germania si scontra pertanto con il paradosso che se il Vecchio Continente non può parlare soltanto la lingua di Berlino, nell’orizzonte europeo altri leader latitano oppure non sono credibili. Il dossier &lt;a href=&quot;www.valori.it/economia-solidale/germania-locomotiva-nel-tunnel-su-valori-dicembre-11039.html&quot;&gt;”La locomotiva nel tunnel”&lt;/a&gt; pubblicato dalla rivista «Valori» contribuisce a sfatare alcune facili convinzioni sulla superiorità del modello tedesco e al contempo di relativizzare diffuse quanto superficiali ostilità verso la Germania; in un articolo di Matteo Cavallino, le opinioni di Angela Merkel, Volker Lauder, Sebastian Haffner e Angelo Bolaffi, permettono di fare alcuni conti con la leadership depotenziata di un Paese al contempo troppo piccolo e troppo grande.&lt;/em&gt;&lt;/p&gt;

&lt;p&gt;&lt;br /&gt;&lt;/p&gt;

&lt;p&gt;Angela Merkel, ricordava nei mesi scorsi il settimanale &lt;em&gt;Der Spiegel&lt;/em&gt;, confidò un giorno ad un ristretto gruppo di consiglieri quale fosse la sua visione del Paese: &lt;em&gt;«Siamo per l’Europa ciò che gli americani sono per il mondo, siamo la potenza leader che gli altri non amano.»&lt;/em&gt; Il parallelismo era apparentemente logico. Ma forse, non del tutto appropriato. Perché, a differenza degli Stati Uniti, la Germania sembra esprimere tuttora una leadership depotenziata. Una caratteristica, quest’ultima, capace di negare implicitamente tanto i sogni di gloria di chi vede nel modello teutonico del modello “riforme e rigore” uno schema senza difetti da esportare nei Paesi UE - &lt;em&gt;«Improvvisamente in Europa si parla tedesco»&lt;/em&gt;, affermò nel 2011, salvo poi pentirsene, il capogruppo della CDU al Bundestag Volker Lauder - quando i timori di chi nella Germania vede tuttora una potenza essenzialmente aggressiva se non addirittura “imperialista”. Tempo fa, lo storico Sebastian Haffner definì quella tedesca &lt;em&gt;«una dimensione ingombrante», caratteristica tipica, osservava Der Spiegel, di un Paese troppo piccolo e troppo grande al tempo stesso e destinato, per questo, ad esercitare egemonia mantenendosi tuttavia debole. Un ragionamento, rileva ancora il settimanale, che «potrebbe risultare valido tuttora»&lt;/em&gt;.&lt;/p&gt;

&lt;p&gt;Le riflessioni di Haffner, esule a Londra durante la guerra e oltre, risalgono al 1987 (e al saggio &lt;em&gt;Von Bismarck zu Hitler: Ein Rükblick&lt;/em&gt;, &lt;em&gt;Da Bismarck a Hitler: uno sguardo retrospettivo&lt;/em&gt;, uscito in inglese come &lt;em&gt;The Alling Empire&lt;/em&gt;), tre anni prima della riunificazione e della conseguente revisione dell’equilibrio globale e continentale. Il nuovo assetto geopolitico, come noto, è passato anche attraverso l’euro, la moneta pensata per disinnescare quella “bomba atomica”, come si diceva al tempo, chiamata marco tedesco, il simbolo del successo e della solidità della Repubblica Federale. Ma il seguito, si sa, è altrettanto noto: la moneta imposta alla Germania si è trasformata nella valuta del malcontento e il mito, totalmente fasullo, dell’euro come “invenzione tedesca” (sic) continua a diffondersi nel cortocircuito di un continente tuttora incapace di risolvere il suo rapporto con la Germania.&lt;/p&gt;

&lt;p&gt;&lt;em&gt;«In Europa c’è una sorta di schizofrenia. Da un lato si apprezza il funzionamento del sistema tedesco e la serietà della sua classe politica; dall’altro si manifesta insofferenza di fronte alla leadership che il Paese ha assunto nel Continente»&lt;/em&gt; spiega a Valori Angelo Bolaffi, filosofo della politica, germanista ed ex direttore (2007-11) dell’Istituto di cultura italiana a Berlino. &lt;em&gt;«Per anni&lt;/em&gt; - prosegue - &lt;em&gt;la Germania è stata accusata di egoismo di fronte alla crisi dell’euro e ai piani di austerità. Oggi, in compenso, Paesi come Austria, Regno Unito e Polonia rimproverano a Berlino un eccesso di generosità verso i profughi»&lt;/em&gt;. Ed è proprio in questo contesto, rileva ancora Bolaffi, che la “questione tedesca” sembra aver prodotto una vera e propria inversione di rotta. &lt;em&gt;«È dai tempi di Bismarck che essa rappresenta la vera “croce” dell’Europa, un vero e proprio elemento destabilizzante»&lt;/em&gt; spiega. «&lt;em&gt;Oggi paradossalmente abbiamo una Germania molto filoeuropeista e altri paesi che resistono in nome dell’antigermanesimo. La soluzione è una sola: occorre costruire un’Europa che abbia a cuore Berlino. È chiaro che non esistono paesi in grado di prendere il posto della Germania nel ruolo di leader continentale; ma è altrettanto evidente che la Germania non può fare da sola.&lt;/em&gt;»&lt;/p&gt;

&lt;p&gt;&lt;br /&gt;
&lt;em&gt;Illustrazione: Claudio Comandini, “La giostra d’Europa” (Berlino, ottobre 2015)&lt;/em&gt;&lt;/p&gt;

&lt;p&gt;&lt;br /&gt;
&lt;em&gt;Pubblicato come “Retorica antitedesca un limite per la UE” su «Valori. Mensile di economia sociale, finanza etica e sostenibilità», a. 15 n. 134, dicembre 2015 - gennaio 2016, Cooperativa Editoriale Etica, pp. 16-17, ISBN 978-88-99095-14-7&lt;/em&gt;&lt;/p&gt;

</content>
 </entry>
 
 <entry>
   <title>Il largo sguardo d’Europa e la poesia di Faraòn Meteosès</title>
   <link href="http:/www.scritture.net/2016/02/15/favaro/"/>
   <updated>2016-02-15T06:00:00+01:00</updated>
   <id>http:/www.scritture.net/2016/02/15/favaro</id>
   <content type="html">&lt;h3 id=&quot;angelo-fvaro&quot;&gt;Angelo Fàvaro&lt;/h3&gt;

&lt;p&gt;&lt;br /&gt;&lt;/p&gt;

&lt;div class=&quot;span12&quot;&gt;
&lt;img class=&quot;img-rounded&quot; src=&quot;http://www.cavinatoeditore.com/wp-content/uploads/2014/07/9788889986813.jpg&quot; alt=&quot;Largo Sguardo&quot; /&gt;
&lt;/div&gt;

&lt;p&gt;&lt;br /&gt;&lt;/p&gt;

&lt;p style=&quot; background:  #eeeee5; border: 20px solid #eeeee5&quot;&gt;&lt;em&gt;• Fu concreata nell’embrione e nel Criterio
della Temperie Contemporanee
nell’impulso propulso dal Centro motorio del Verbo
…nel sussulto poetico…
• It was congenitally created in the embryo
and in the Criterion of the Contemporary Climated
in the impulse propulsed from the Engine of the World
…in the poetical inspiration…
• Elle fut con-créée dans l’embryon
et dans l’impulse propulsé du Centre Moteur du Verbe
…danse le sursaut poématique…
• Gezeugt im Embryo, in Geiste
der Ungewitter der Zeit
im Propeller-Impulse des Wortbewegungszentrums
…im Aufschrecken der Dichtkunst…
• Fue concebida en el embrión y el Criterio
de las Temperies Contemporáneas
en el impulso propulsado por el Centro Motor del Verbo
…en el sobresalto poemático… &lt;br /&gt;
I primi quattro versi della poesia di Faraòn Meteoès (pseudonimo di Stefano Amorose) Automotrice a voce per inchiostri acustici (poemetto quasi a motore), ai quali seguono le traduzioni di Deborah Ferrelli, Vivian Grace Chammah, Achim Seiffarth, Estefania Flores Acuna - Pilar Rodriguez Reina, fanno parte del progetto di &lt;a href=&quot;http://www.cavinatoeditore.com/?post_type=portfolio&amp;amp;p=342&quot;&gt;Largo Sguardo&lt;/a&gt; (Cavinato Editore International, Brescia 2015, pp. 182, € 30), un libro che raccoglie poesie dell’autore nelle 24 lingue dell’Unione europea e un DVD dove la recitazione dei versi si scandisce in 15 cortometraggi con video e musica. Tra i molti collaboratori di questa singolare opera, Angelo Fàvaro del Dipartimento di Studi Umanistici dell’Università di Roma II, di cui riportiamo la parte finale dell’introduzione.&lt;/em&gt;&lt;/p&gt;

&lt;p&gt;&lt;br /&gt;&lt;/p&gt;

&lt;p&gt;Già Voltaire aveva fiduciosamente proposto un’Europa letteraria cosmopolita, quando aveva affermato, nel noto &lt;em&gt;Il secolo di Luigi XIV&lt;/em&gt; &lt;em&gt;«Si è visto che una repubblica letteraria si era insensibilmente stabilita in Europa, nonostante le guerre, e nonostante le diversità di religione. Tutte le scienze, tutte le arti hanno così goduto di scambievoli aiuti; le accademie han creato tale repubblica. La letteratura ha unito l’Italia colla Russia, gl’inglesi, i tedeschi, i francesi andavano a studiare a Leida […] i i veri scienziati, in ogni ramo del sapere, hanno stretto i legami di quella grande società degli spiriti, dappertutto diffusa, e dappertutto indipendente. Tale carteggio dura ancora ed è una delle consolazioni dei mali che l’ambizione e la politica procurano all’umanità.»&lt;/em&gt;&lt;/p&gt;

&lt;p&gt;Vi è in motivo di gratitudine che dobbiamo alla Poesia e al Poetico: è quello di consentire d’entrare in un ritmo, che è il ritmo della vita, in un movimento che è il movimento imponderabile della presenza e dell’assenza, in uno spazio, che è lo spazio del sé e dell’alterità, ed è per questo motivo di gratitudine che la lirica è il modo e il genere cui si affida operosamente di condurre in porto il progetto compiuto d’una consapevolezza dell’identità e dell’alterità del cittadino dell’Unione europea.&lt;/p&gt;

&lt;p&gt;Il verso di &lt;em&gt;Largo Sguardo&lt;/em&gt; è una direzione imponderabile, varia e variabile, è un cursus instabile e che corrisponde e deve corrispondere al vissuto delle esperienze, esigenze, valori, ideali di milioni di cittadini. Chiediamo che ci corrisponda e ci risponda, e ci venga incontro con la sua varia melodia e col ritmo modulato della parola poetica (nelle varie lingue), quando noi andiamo incontro a lui, nella prospettiva dell’uno e del molteplice, così è la poesia (le poesie-video), che segna un verso, che è anche e piuttosto un multiverso.&lt;/p&gt;

&lt;p&gt;L’Unione europea non è ancora una garanzia d’identità e molteplicità, così impegnata nel tentativo di definirsi e progettarsi e riconoscersi nella propria Costituzione, di gran lunga più elevata e consistente della stessa comunità che vi si dovrebbe riconoscere, ma in ciò viene in aiuto anche Largo Sguardo: la sua lirica perfettamente europea induce a pensare ed educare ai legami intrinseci ed estrinseci con la nostra storia e sensibilità comune e differente.&lt;/p&gt;

&lt;p&gt;Dall’Ermes dell’omerico &lt;em&gt;Inno&lt;/em&gt; viene inventata la lira, con il guscio di una tartaruga, il guscio del tartaro, completato con corde tratte dalle viscere d’un bue, ancora un’altra forma dell’interno, per diffondere all’esterno la musica e il canto, donata poi alla simmetria e alla ragione di Apollo e arpeggiata con l’aiuto della grazia e della perizia delle Muse, continua a insegnare al poeta europeo a cantare la frattura tra uomo e Dio, tra vita e morte e morte e vita, in un riandare dalla fede all’infedeltà, dal tradimento al sodalizio, non conflittuale ma in forma dialogica tra essere e non essere, divenire e stasi, unione e separazione, elementi che inducono ad una reale consapevolezza della civiltà europea.&lt;/p&gt;

&lt;p&gt;&lt;em&gt;«Oggi Eurolandia sembra sia decisa/ a cancellare lo sguardo di Medusa./ Ma con quali scudi scintillanti credi/ si uccida chi pietrifica la preda?»&lt;/em&gt; così interroga Tony Harrison, nel suo Lo sguardo della Gorgone, i cittadini europei, credendo che si possa continuare a dare poesia anche dopo Auschwitz, dopo le guerre del golfo, i dittatori, ripartendo dall’Europa, dai suoi cittadini, dai suoi poeti! È tra gli estremi del locassimo e del cosmopolitismo che oggi si attua la sfida della creazione. È l’essere dopo e oltre, o prima, e comunque tra noi, ma anche l’essere in modi e forme imprevisti-imprevedibili l’irriducibile paradosso della Poesia e del Poetico che provocano ancora e sempre un &lt;em&gt;Largo Sguardo&lt;/em&gt;, ci provocano a un &lt;em&gt;Largo Sguardo&lt;/em&gt;.
&lt;br /&gt;&lt;/p&gt;

&lt;iframe width=&quot;560&quot; height=&quot;315&quot; src=&quot;https://www.youtube.com/embed/F8JNi4Wkfws&quot; frameborder=&quot;0&quot; allowfullscreen=&quot;&quot;&gt;&lt;/iframe&gt;

&lt;p&gt;&lt;em&gt;Testo tratto da: Angelo Fàvaro, «L’orizzonte che non si valica: lo sguardo intorno», su “Largo Sguardo”, cit., pp. 14-16.&lt;/em&gt;&lt;/p&gt;

&lt;p&gt;&lt;em&gt;Immagine di copertina&lt;/em&gt;&lt;/p&gt;
</content>
 </entry>
 
 <entry>
   <title>L&#39;ideologia del presente</title>
   <link href="http:/www.scritture.net/2016/02/12/auge/"/>
   <updated>2016-02-12T20:30:00+01:00</updated>
   <id>http:/www.scritture.net/2016/02/12/auge</id>
   <content type="html">&lt;h3 id=&quot;marc-aug&quot;&gt;Marc Augé&lt;/h3&gt;

&lt;p&gt;&lt;br /&gt;&lt;/p&gt;
&lt;div class=&quot;container&quot;&gt;
&lt;img class=&quot;img-responsive&quot; src=&quot;https://farm2.staticflickr.com/1531/24982226905_f158c2b2cd_z.jpg&quot; width=&quot;640&quot; height=&quot;480&quot; alt=&quot;unreal city&quot; /&gt;  
&lt;/div&gt;

&lt;p style=&quot; background:  #eeeee5; border: 20px solid #eeeee5&quot;&gt;&lt;em&gt;Il lavoro di antropologo e filosofo di Marc Augé (Poitiers, 1935), ampio e diversificato, presenta al suo interno una profonda coerenza di pensiero e indagine, ed è proprio l’intreccio tra le diverse tematiche a permettere di esplicare le costanti della sua ricerca. Inizialmente, ha dedicato le sue attenzioni allo studio delle società tribali della Costa D’Avorio e del Togo, cercando di rintracciarne la logica implicita nella loro autorappresentazione (ideo-logic). Successivamente, si è concentrato sull’elaborazione di un’antropologia delle società contemporanee e della “surmodernité”, rispetto alle quali ha elaborato la teoria dei “non-luoghi”, espressione che indica lo spazio tipico delle stazioni ferroviarie, delle stanze d’albergo, dei grandi magazzini. Presentiamo un suo testo sull’egemonia del presente, e a seguire un breve colloquio con l’autore su cinque questioni essenziali: oblio e memoria, universale e individuale, educazione e scommessa, autocolonizzazione e metrò immaginario.&lt;/em&gt;&lt;/p&gt;
&lt;p&gt;&lt;br /&gt;&lt;/p&gt;

&lt;p&gt;Il problema è che oggi regna sul pianeta un&#39;ideologia del presente e dell&#39;evidenza che paralizza lo sforzo di pensare il presente come storia, che rende obsoleti tanto le lezioni del passato quanto il desiderio di immaginare l&#39;avvenire. Da uno o due decenni, il presente è divenuto egemonico. Il presente, agli occhi del comune mortale, non è più frutto della lenta maturazione del passato, non lascia più trassarire i lineamenti di possibili futuri, ma si impone come un fatto compiuto, opprimente, il cui sorgere improvviso elude il passato e satura l&#39;immaginazione dell&#39;avvenire.&lt;/p&gt;

&lt;p&gt;Ciò che io chiamo l&#39;ideologia del presente si esprime in diversi modi e noi possiamo individuarne l&#39;esistenza a partire da almeno tre fenomeni contemporanei e concomitanti che costituiscono, a mio avviso, un nuovo campo di investigazione per l&#39;antropologia.&lt;/p&gt;

&lt;p&gt;Il primo di questi fenomeni rimanda a Lyotard e alla &quot;fine dei grandi racconti&quot;, alla perdita delle illusioni che gli uomini hanno nutrito sul progresso dell&#39;umanità, segnatamente del XX° secolo. Il momento postmoderno sarebbe quello in cui i miti moderno, i miti del futuro, i miti universalistici che avevano costituito le cosmogonie particolaristiche, scompaiono a loro volta. Una delle ragioni di questo fallimento, consisterebbe in ciò che Lyotard ha chiamato &lt;em&gt;différend&lt;/em&gt;, la differenza di percezione tra quelli che inventano teoricamente un&#39;ideologia universalistica liberatrice e quanti ne subiscono storicamente gli effetti. La Rivoluzione francese fu un atto di liberazione universale o semplicemente l&#39;espressione dell&#39;espansionismo francese che doveva trovare il suo vero eroe nella persona di Napoleone? Sicuramente ambedue, ed è da questo punto che iniziano le difficoltà.&lt;/p&gt;

&lt;p&gt;Il tema della fine dei grandi racconti ha preceduto quello che Fukuyama ha sviluppato, della fine della storia. I due temi sono lungi dal confondersi. Lyotard, invocando la fine dei due grandi tipi di miti, ci invitava a riflettere sui nuovi modi di relazionarsi con lo spazio e il tempo che definivano la condizione &quot;post-moderna&quot;. Con  la fine della storia si tratta invece di produrre un nuovo &quot;grande racconto&quot;. La fine della storia, evidentemente, non è la definitiva interruzuione delle vicende storiche, ma la fine di un dibattito intellettuale: tutti, dice Fukuyama, sarebbero oggi d&#39;accordo nel ritenere che la formula che associa libero mercato e democrazia rappresentativa sia insuperabile.&lt;/p&gt;

&lt;p&gt;Derrida, nel suo libro &lt;em&gt;Spectres de Marx&lt;/em&gt; (Galileé, 1993) nota a tal proposito che le formulazioni di Fukuyama non sono chiare e che un dubbio sussiste attorno al senso che bisogna dare alla nozione di &quot;fine della storia&quot;: si tratta di uno stato di fatto inconfutabile oppure di un&#39;ipotesi speculativa? Fukuyama presenta la &quot;buona novella&quot; (Derrida ne sottolinea il linguaggio evangelico) dell&#39;avvento della democrazia liberale sia come evento empirico, sia come un ideale regolatore: &quot;L&#39;evento, è talvolta la realizzazione, talaltra l&#39;annuncio della realizzazione&quot;. Ma questa stessa esitazione (o incoerenza) è tipica di un&#39;atmosfera intellettuale nel quale niente appare più difficile da immaginare del futuro.&lt;/p&gt;

&lt;p&gt;Si avrà un&#39;idea di questa difficoltà interrogandosi sullo status dell&#39;evento al giorno d&#39;oggi. In seno alle società studiate tradizionalmente dall&#39;etnologia, l&#39;evento, nei limiti del possibile, è negato; è rinviato alla serie di determinazioni intese come simultaneamente sociali e antropologiche che si ripercuotono sulla struttura. Allorquando tale ripercussione, questa &quot;eziologia sociale&quot; non è più possibile, giacché l&#39;evento è troppo grande e sproporzionato in rapporto agli strumenti abituali di misura e d&#39;interpretazione, ad esempio nel caso dell&#39;invasione coloniale, si mima l&#39;evento, lo si gioca, lo si mette in scena (sul modello dei &quot;riti d&#39;inversione&quot; effettuati nei momenti di epidemie e in occasione della morte del capo), nella speranza che questa specie di sfida simbolica basti a scongiurarlo.&lt;/p&gt;

&lt;p&gt;Nel caso della colonizzazione, questa speranza è stata sempre delusa, e il &quot;profetismo&quot; africano, ad esempio, non ha cessato di ripetersi, fino ad un passato molto recente. Ma è riuscito a livello locale e per lungo tempo a scongiurare la violenza, in modo che è stato sempre difficile, per gli africani come per gli etnologi, decidere se i profeti fossero dei collaboratori o agenti della resistenza giacché, ovviamente, erano la entrambe le cose.&lt;/p&gt;

&lt;p&gt;Nelle società attualmente più sviluppate, si assiste ad un montare della paura dell&#39;evento (si pensi alla categoria del rischi, al ruolo delle assicurazioni, alla giuridicizzazione della pratica medica, all&#39;idea di insicurezza o al timore dei cambiamenti climatici). Questo aumento delle paure provoca classicamente una ricerca delle cause e dei responsabili che, seppure in un ambiente sociologico diverso da quello delle società politeiste, ne ricorda tuttavia alcuni aspetti. Al contrario, quando l&#39;evento è di una portata imprevista e di primo acchitto imprevedibile, come fu per l&#39;attentato dell&#39;11 settembre, la strategia cambia subito. La ricerca dei colpevoli immediati, morti, e dei responsabili più lontani, irraggiungibili in un futuro prevedibile, dà subito spazio ad un&#39;iniziativa temporale nuova: si fa dell&#39;evento non un punto di arrivo che occorre spiegare, ma un punto di partenza che chiarirà ogni cosa. È lì che si trova il significato e il ruolo della seconda guerra dell&#39;Iraq, e più in generale, della guerra dichiarata al terrorismo.&lt;/p&gt;

&lt;p&gt;La storia non è in effetti più la stessa dopo l&#39;11 settembre. Ma questo nuovo inizio non invalida né deve invalidare, a motivo di ciò, agli occhi dei suoi ideatori, il tema della fine della storia, proprio in quanto il nuovo conflitto non assume significato se non in seno al mondo globalizzato, di cui è un pervertimento momentaneo e locale. In tal senso, non sussiste necessariamente contraddizione tra il tema della fine della storia e quello dello &quot;scontro&quot; di civiltà&quot; (nel senso descritto da Huntington - nota del curatore). Lo &quot;scontro&quot; non contraddice la fine della storia: è uno dei sintomi del suo manifestarsi.&lt;/p&gt;

&lt;p&gt;Il secondo fenomeno è il predominio del linguaggio spaziale sul linguaggio temporale. Esso è strettamente legato al fenomeno più ampio della mondializzazione e al paradosso analizzato precedentemente, ma qui conviene ricordare la rivoluzione che determina nella nostra percezione dello spazio, ovvero, più precisamente, il capovolgimento dei rapporti tra interno e esterno. La coppia globale/ locale ha rimpiazzato l&#39;opposizione particolare/ universale che, associata ad una concezione dialettica della storia, si inseriva nel quadro del periodo. L&#39;assimilazione dell&#39;opposizione globale/ locale a quella di interno ed esterno acquista senso in rapporto al tema della fine della storia intesa come avvento delle democrazie liberali, ossia, in fin dei conti, in rapporto all&#39;opposizione fra sistema e storia.&lt;/p&gt;

&lt;p&gt;L&#39;interno, per il Pentagono, secondo Virilio, è l&#39;interno del sistema economico e tecnologico le cui reti formano la globalizzazione; l&#39;interno è il globale e il reciproco. L&#39;esterno, al contrario, è il locale, nella misura in cui non una semplice riduplicazione del globale, ma interferisce con il sistema, e quindi suscettibile di un eventuale diritto di ingerenza. Si comprende che, da questa prospettiva, la storia come perturbazione di un sistema che ha delle velleità di presentarsi come l&#39;utopia realizzata, non possa avere che un&#39;origine locale. È il linguaggio spaziale che esprime e in un certo senso protegge l&#39;organizzazione attuale del mondo.&lt;p&gt;

&lt;p&gt;Il terzo fenomeno da prendere in considerazione è il regno delle immagini, e specialmente delle immagini televisive. Da una parte, ci rinchiudono nello spazio. I satelliti riflettono le immagini da un punto del pianeta all&#39;altro, gli avvenimenti dell&#39;attualità sono ritrasmessi, interpretati e rappresentati quasi simultaneamente ovunque sulla Terra. Noi ci abituiamo a esserne informati a orari regolari. In senso più ampio, il nostro ambiente tecnologico gioca un po&#39; più il ruolo delle cosmologie tradizionali che regolavano lo spazio (compreso il corpo umano) e il tempo (comprese la nascita e la morte) per attuare una sistemazione simbolica del mondo.
Oggi siamo circondati da oggetti materiali estremamente sofisticati che invadono quotidianamente la nostra esistenza e sembrano conferirle un senso. Sono giorno dopo giorno più vicini a noi; ci assegnano una residenza, si piazzano sul nostro corpo, ci permettono di comunicare col mondo intero senza che ci si sposti, ci abituano al nido tecnologico che ci pone al riparo del passato e dal futuro come se esistesse soltanto il presente.&lt;/p&gt;

&lt;p&gt;Dietro il gioco delle immagini e dei messaggi capaci di dare l&#39;impressione che malgrado le violenze dell&#39;attualità, non succeda nulla, tuttavia si stanno compiendo notevoli progressi. La conquista della galassia è iniziata e sappiamo bene che, tra qualche decennio, non guarderemo più il cielo con i medesimi occhi. L&#39;esplorazione dello spazio non è l&#39;unica ad offrirci delle prospettive vertiginose. La scienza progredisce anche nell&#39;esplorazione della vita. Il confine tra materia e vita sarà presto riconosciuto e marcato. La genetica permette di interrogarsi sull&#39;apparentamento di alcune specie lontane nonché sulla realtà e i limiti dell&#39;individuazione. La coscienza si interroga sulle circostanze della sua apparizione.&lt;/p&gt;

&lt;p&gt;Ma la scienza, all&#39;inverso delle cosmologie rassicuranti che postulano una totalità dispensatrice di significato, avanza nell&#39;ignoto di cui modifica progressivamente le frontiere. Si confronta con l&#39;ignoto ed è a motivo di ciò forse che la sua immagine è ambivalente: da una parte, si sa che è all&#39;origine di tutte le tecnologie che ci circondano, dall&#39;altra ci fa sentire l&#39;immensità di tutto quanto ancora ignoriamo. Non è rassicurante. Inoltre, malgrado le apparenze diffuse dalla globalizzazione, l&#39;ineguaglianza dei saperi è ancora più grande di quella delle ricchezze.&lt;/p&gt;

&lt;br /&gt;
&lt;em&gt;(Estratto da: “Qual finalites pour demain?”, «Pandere», luglio/dicembre 2006, Edizioni Noubs, ISSN 1828-8499)&lt;/em&gt;
&lt;br /&gt;
&lt;br /&gt;

&lt;h1&gt;Il futuro del presente: intervista a Marc Augé&lt;/h1&gt;
&lt;h4&gt;Claudio Comandini&lt;/h4&gt;

&lt;p&gt;1)	Lei denuncia i caratteri di “egemonia” e “oppressione” dell’attuale ideologia del presente: facciamo un passo indietro e due avanti, in modo da comprendere tale problematica nell’articolazione complessiva del suo pensiero. Possiamo ricollegare questa teoria del “non tempo” a quella del “non luogo”, definito come spazio “né identitario, né relazionale, né storico” in &lt;em&gt;Non-Lieux. Introduction à une anthropologie de la surmodernité (1992)&lt;/em&gt;. Se questa temporalità annulla il passato e sospende l’avvenire, che ruolo vi intrattengono l’oblio e il “saper dimenticare” teorizzati ne &lt;em&gt;Les formes de l’oubli&lt;/em&gt; (2001)?&lt;/p&gt;

&lt;p&gt;&lt;em&gt;- In tale temporalità l’oblio e la memoria sono inseparabili. In un certo senso l’oblio scolpisce i contorni della memoria. Il rischio oggi è quello di perderli entrambi. Da una parte, non c’è oblio, tutto è archiviato; dall’altra, non c’è memoria, perché viviamo in una sorta di presente perpetuo.&lt;/em&gt;&lt;/p&gt;

&lt;br /&gt;

&lt;p&gt;2)	Nel suo lavoro antropologico, etnologico e filosofico, si è prima interessato allo studio delle società tribali della Costa D’Avorio e del Togo, per poi dedicarsi all’elaborazione di una antropologia delle società contemporanee. Da tale prospettiva, ora individua i fenomeni prevalenti delle società contemporanee nella fine dei miti e della storia, nella prevalenza del linguaggio spaziale, nel dominio delle immagini. Se la coppia concettuale e operativa predominante sembrano essere “globale” e “locale”, quale ruolo hanno universale e particolare?&lt;/p&gt;

&lt;p&gt;&lt;em&gt;- L’universale non sta dalla parte del globale, e il particolare non è il locale. Forse il locale e il globale sono in un rapporto di duplicazione? Il particolare e l’universale sono in un rapporto di complementarietà incompiuta, di rapporto dialettico. Sono entrambi dalla parte dell’individuo. Ogni individuo è unico, ma le domande che tutti gli individui si pongono sono universali.&lt;/em&gt;&lt;/p&gt;

&lt;br /&gt;

&lt;p&gt;3)	In questa dittatura del presente, le ineguaglianze delle ricchezze e quella dei saperi sono funzionali agli equilibri dominanti: tuttavia, una “umanità unificata” necessita di un’ “utopia dell’educazione per tutti”. Ma come ottenerla? È appropriato configurarla con i caratteri di “immanenza della morte, necessità dell’azione, arbitrarietà del senso”, insomma come quell’ “atto eroico” caratterizzato nel &lt;em&gt;Génie du paganisme&lt;/em&gt; (1982)?&lt;/p&gt;
&lt;p&gt;&lt;em&gt;- Credo in effetti che un’utopia dell’educazione dovrebbe passare attraverso un totale ribaltamento della prospettiva e una morale eroica: insomma, una &quot;scommessa&quot;.&lt;/em&gt;&lt;/p&gt;

&lt;br /&gt;

&lt;p&gt;4) Perseverando in tale scommessa e mantenendoci nella rottura dell’ordinaria dissimetria cognitiva eurocentrica, applichiamo metodi e contenuti dell’antropologia ai contesti della &quot;surmodernità&quot;. Possiamo parlare di realtà post-coloniale nei paesi europei? Secondo lei l’Italia a quale sfera del mondo appartiene? Gestisce la globalizzazione o la subisce?&lt;/p&gt;
&lt;p&gt;&lt;em&gt;- Attualmente tutti i paesi, anche i più sviluppati, sono in una situazione di colonizzazione da parte di un immaginario che per la maggior parte gli sfugge. Nelle ex-colonie potremmo parlare di autocolonizzazione. L’Italia e i paesi europei più ricchi sono in una situazione di questo tipo.&lt;/em&gt;&lt;/p&gt;

&lt;br /&gt;

&lt;p&gt;5)	Proseguiamo il viaggio intrapreso su &lt;em&gt;Un ethnologue dans le métro&lt;/em&gt; (1986): in un metrò immaginario che unisce la Costa d’Avorio alle metropoli europee, quali sono le stazioni che segnano ancora la sua quotidianità?&lt;/p&gt;
&lt;p&gt;&lt;em&gt;- La mia linea di metro farebbe un giro per l’America Latina, vagherebbe in Europa (specialmente in Italia) e arriverebbe a Parigi, ma il viaggio potrebbe essere fatto anche in senso inverso.&lt;/em&gt;&lt;/p&gt;
&lt;br /&gt;

&lt;p&gt;Illustrazione: Claudio Comandini, “Città irreale” (Pescara, 2009)&lt;/p&gt;

&lt;br /&gt;
&lt;em&gt;&lt;p&gt;Intervista realizzata da Claudio Comandini in Internet nel dicembre 2009&lt;/p&gt;









&lt;/em&gt;&lt;/p&gt;&lt;/p&gt;
</content>
 </entry>
 
 <entry>
   <title>DiEM: Democracy in Europe Movement 2025</title>
   <link href="http:/www.scritture.net/2016/02/09/diem/"/>
   <updated>2016-02-09T20:30:00+01:00</updated>
   <id>http:/www.scritture.net/2016/02/09/diem</id>
   <content type="html">&lt;p&gt;&lt;br /&gt;&lt;/p&gt;

&lt;div class=&quot;span12&quot;&gt;
&lt;iframe width=&quot;560&quot; height=&quot;315&quot; src=&quot;https://www.youtube.com/embed/VJyju_tHS8k&quot; frameborder=&quot;0&quot; allowfullscreen=&quot;&quot;&gt;&lt;/iframe&gt;
&lt;/div&gt;

&lt;p&gt;&lt;br /&gt;&lt;/p&gt;

&lt;p style=&quot; background:  #eeeee5; border: 20px solid #eeeee5&quot;&gt;&lt;em&gt;Il 9 febbraio 2016 al Volksbühne di Berlino, il teatro che fu di Bertold Brecht, è stato presentato il DiEM - Democracy in Europe Movement 2025, fondato dell’economista ed ex ministro delle finanze greco Yanis Varoufakis. Tra i primi aderenti: il filosofo e psicanalista Slavoj Žižek, il giornalista investigativo Julian Assange, il musicista e produttore Brian Eno.&lt;/em&gt;&lt;/p&gt;

&lt;p&gt;&lt;br /&gt;
Il movimento si propone di scongiurare l’incombente versione post-moderna degli anni Trenta senza tornare a sovranità e monete nazionali: piuttosto, democratizzare l’Unione Europea esigendo la trasparenza delle istituzioni, restituendo così al &lt;em&gt;demos&lt;/em&gt; centralità nei processi decisionali e avviare un nuovo processo costituente. Cinque le aree tematiche decisive: Green New Deal, debito e sistema bancario, migrazioni e confini, trasparenza, una nuova Costituzione europea. Per realizzare nei prossimi dieci anni &lt;em&gt;«un’Europa della Ragione, della Libertà, della Tolleranza e dell’Immaginazione»&lt;em&gt;. Il manifesto in italiano è disponibile &lt;a href=&quot;http://diem25.org/home-it/&quot;&gt;qui&lt;/a&gt;.&lt;/em&gt;&lt;/em&gt;&lt;/p&gt;

&lt;p&gt;&lt;strong&gt;Il 23 marzo a Roma (piazza Manfredo Fanti 47) si svolgerà l’assemblea sul tema: &lt;em&gt;Trasparenza in Europa ora!&lt;/em&gt;&lt;/strong&gt;&lt;/p&gt;
</content>
 </entry>
 
 <entry>
   <title>Cinque questioni su David Bowie</title>
   <link href="http:/www.scritture.net/2016/02/08/bowie/"/>
   <updated>2016-02-08T20:30:00+01:00</updated>
   <id>http:/www.scritture.net/2016/02/08/bowie</id>
   <content type="html">&lt;h3 id=&quot;claudio-comandini&quot;&gt;Claudio Comandini&lt;/h3&gt;

&lt;p&gt;&lt;br /&gt;&lt;/p&gt;
&lt;div class=&quot;container&quot;&gt;
&lt;img src=&quot;https://farm2.staticflickr.com/1609/23952322609_41755f3bc5.jpg&quot; /&gt;
&lt;/div&gt;

&lt;p style=&quot; background:  #eeeee5; border: 20px solid #eeeee5&quot;&gt;&lt;br /&gt;
&lt;em&gt;Fantascienza, società, religione, sessualità e arte nelle canzoni di un grande maestro.&lt;/em&gt;&lt;/p&gt;

&lt;p&gt;In &lt;em&gt;2001: A Space Odissey&lt;/em&gt; di Kubrick un astronauta si perde nello spazio; qualcuno, piuttosto incerto nella carriera e negli affetti, vide la scena e &lt;a href=&quot;https://www.youtube.com/watch?v=D67kmFzSh_o&quot;&gt;cantò&lt;/a&gt;: &lt;em&gt;«Planet earth is blue, and there’s nothing I can do»&lt;/em&gt;. Forse, pensava che potesse finire così, contemplando un’umanità smarrita nell’ignoto che si ostina a dominare. Successivamente, continuò a &lt;a href=&quot;https://www.youtube.com/watch?v=pl3vxEudif8&quot;&gt;cambiare&lt;/a&gt;, approfondendo il rapporto con la &lt;em&gt;speculative fiction&lt;/em&gt;: fu &lt;a href=&quot;https://www.youtube.com/watch?v=IWm03wYBTbM&amp;amp;list=PLuR3CWq59OyrTdWAeVkqH3F6UziQICYeN&amp;amp;index=1&quot;&gt;polvere di stelle&lt;/a&gt; a cinque anni dalla fine e quindi ribelle tra i &lt;a href=&quot;https://www.youtube.com/watch?v=25uvh4axNCQ&quot;&gt;cani di diamante&lt;/a&gt;, &lt;a href=&quot;https://www.youtube.com/watch?v=zfQd2LlJ_Rs&quot;&gt;cadde sulla terra&lt;/a&gt; e divenne poi &lt;a href=&quot;https://www.youtube.com/watch?v=sjYHTCR0qBk&quot;&gt;ragazzo spaziale&lt;/a&gt;. Ora, ci informa di essere stella: non del pop o del porno, ma &lt;em&gt;&lt;a href=&quot;https://www.youtube.com/watch?v=kszLwBaC4Sw&quot;&gt;Blackstar&lt;/a&gt;&lt;/em&gt;, stella nera. Potrà mai morire davvero?&lt;/p&gt;

&lt;p&gt;Nel 1969 &lt;em&gt;&lt;a href=&quot;https://www.youtube.com/watch?v=om_azFmk9dc&quot;&gt;Cygnet Committee&lt;/a&gt;&lt;/em&gt;, con le parole &lt;em&gt;«I miei amici parlano/ di gloria, sogni non detti, dove tutto è/ Dio e Dio è solo una parola»&lt;/em&gt; e &lt;em&gt;«Noi possiamo costringerti a essere libero»&lt;/em&gt;, critica la svendita di se stesso in cui il movimento hippy, ubriaco di autocelebrazione, era già coinvolto. Nel 1995, &lt;em&gt;&lt;a href=&quot;https://www.youtube.com/watch?v=JJkUWJ8xdC0&quot;&gt;No Control&lt;/a&gt;&lt;/em&gt; delinea la contemporanea profezia di un mondo senza speranza: &lt;em&gt;«Ripiegati nel tuo angolo/ Non rivelare a Dio i tuoi piani/ È tutto corrotto/ Senza controllo.»&lt;/em&gt; È il 1980, e alla fine di &lt;em&gt;&lt;a href=&quot;https://www.youtube.com/watch?v=q4HG-OjMxzE&quot;&gt;It’s No Game (pt 1)&lt;/a&gt;&lt;/em&gt;, &lt;em&gt;«annoiato dagli eventi»&lt;/em&gt;, intima di tacere. Forse, Dio è stanco di noi. E qual è oggi l’alternativa in un mondo che cambiando è diventato sempre più infimo?&lt;/p&gt;

&lt;p&gt;Sembra che i vestiti del periodo di &lt;a href=&quot;https://www.youtube.com/watch?v=4B5zmDz4vR4&quot;&gt;checca spaziale&lt;/a&gt; fossero cuciti da sua moglie Angela; altre leggende, da lui stesso alimentate, dicevano che l’avesse conosciuta perché andavano con lo stesso ragazzo. Rifiutò però di rappresentare un movimento gay ancora alieno da ogni ipotesi di unioni civili. Più tardi, indossando altri abiti, ammise con rammarico di aver sposato la prima moglie per farle ottenere il permesso di soggiorno, poi biasimò l’&lt;a href=&quot;https://www.youtube.com/watch?v=HnWOWVhFrLg&quot;&gt;amore moderno&lt;/a&gt;. Convolato a nozze con la modella sudanese Imam, negò di essere omosessuale e anche bisessuale, pur essendo stato &lt;em&gt;&lt;a href=&quot;https://www.youtube.com/watch?v=zZdNxKkMiRE&quot;&gt;«terribilmente promiscuo»&lt;/a&gt;&lt;/em&gt;. È sempre un buon affare il marketing dell’ambiguità?&lt;/p&gt;

&lt;p&gt;Faceva sempre di testa sua e rifiutava l’opinione degli ignoranti, ma sapeva con chi consigliarsi. Pensava che l’arte non dovesse affatto essere comprensibile a tutti, pur trovando che quanto avessero da dire sulle sue canzoni fosse più interessante delle stesse. In un periodo di fervore nietszcheano, mentre &lt;a href=&quot;https://www.youtube.com/watch?v=KxtqJxq2yck&quot;&gt;tra una stazione e l’altra&lt;/a&gt; strambi e tossici lo adoravano, pensò di candidarsi a primo ministro. Oggi, gli slogan della pubblicità riciclano quelli della contestazione, dilagano dittatura dell’effimero e messianismi da buco nero: una strategia di mimetizzazione e disorientamento, capace di cavalcare con personalità ogni tendenza, può ancora avere efficacia?&lt;/p&gt;

&lt;p&gt;E cos’altro ascoltare?&lt;/p&gt;

&lt;p&gt;&lt;br /&gt;&lt;/p&gt;

&lt;p&gt;&lt;em&gt;Fotografia: “David Bowie” by Masayoshi Sukita (1972) - Some rights are reserved&lt;/em&gt;&lt;/p&gt;
</content>
 </entry>
 
 <entry>
   <title>Cul-de-sac</title>
   <link href="http:/www.scritture.net/2016/02/02/culdesac/"/>
   <updated>2016-02-02T20:30:00+01:00</updated>
   <id>http:/www.scritture.net/2016/02/02/culdesac</id>
   <content type="html">&lt;h3 id=&quot;claudio-comandini&quot;&gt;Claudio Comandini&lt;/h3&gt;

&lt;div class=&quot;container&quot;&gt;
&lt;img src=&quot;/assets/strada_bloccata.jpg&quot; class=&quot;img-responsive&quot; alt=&quot;Strada bloccata - Mirandola, agosto 2015&quot; /&gt;
&lt;/div&gt;

&lt;p&gt;&lt;br /&gt;&lt;/p&gt;

&lt;p style=&quot; background:  #eeeee5; border: 20px solid #eeeee5&quot;&gt;&lt;em&gt;Dopo Parigi: ritrovare il verso&lt;/em&gt;&lt;/p&gt;

&lt;p&gt;C’è una vita ordinata dalla morte. Così il presente sembra configurarsi. Una sintonia da cercare tra un disturbo e l’altro. Da scrutare in piccole finestre virtuali, non propriamente esistenti, dove ogni forma è soltanto apparire pur pretendendo presenza. Niente deve essere estraneo al comprendere. Ora ascolto Serge Gainsbourg e Jane Birkin, leggo Al-Azraqī e Abu Bakr Naji. Ogni momento resta immobile, nel trascorrere inesorabile di un tempo infranto. Ovunque sia questo qui, dovunque sia questo adesso, io non ci sono, e nemmeno tu.&lt;/p&gt;

&lt;p&gt;Dietro vetri piangenti la città immensa si distende sotto un cielo grigio. Le luci cominciano a brillare in lontananza annunciando una lunga oscurità. Due voci cantano “Je t’aime”: era molto tempo fa. Adesso siamo soli. La Mecca, il tempio al centro del mondo, fu schiuma sull’acqua prima che Dio onnipotente creasse il cielo e la terra: da essa fu spianato questo nostro universo. Egli sa quanto noi ignoriamo. Ora però non c’è terra, non c’è amore, Dio bestemmia in un bar. Forse solo i morti sono, tenaci più di questa vita introvabile.&lt;/p&gt;

&lt;p&gt;Il potere è illusione: il potere è reale. Il momento giusto è quello in cui agisci: il momento è ora. Ma quando è l’adesso in questi tempi dilatati? Non è certamente la fretta a deciderlo; forse, nemmeno l’attesa, ma una congiuntura sempre possibile eppure ogni volta pronta a dileguarsi. Nessun gesto ci soccorre, troppe chiacchiere si affollano. Qualcuno dice di sapere tutto e ignora l’essenziale. Non è questo il momento. Io non ti ascolto, tu non mi senti. Noi siamo assenti, noi siamo l’assenza, noi non siamo affatto noi. Troppo sangue, nessun cuore.&lt;/p&gt;

&lt;p&gt;È colpa dell’Occidente, è responsabilità dell’Islam. Gli americani sono il male, il danno è l’Europa; sono in errore i sunniti, gli sciiti sbagliano. I russi sì; i russi no; i russi forse. In lotta con i curdi in lotta tra di loro. Uscire dal Medio Oriente non è possibile. Impossibile la guerra. La guerra è infinita. La civiltà di Satana ha stabilizzato il controllo nel proprio stesso collasso. La gestione della ferocia è l’amministrazione del caos. Non si può andare avanti, non si torna indietro. Le torri crollano ancora. A Parigi qualcuno continua a fuggire.&lt;/p&gt;

&lt;p&gt;&lt;em&gt;Fotografia: Claudio Comandini, “Strada bloccata” - Mirandola, agosto 2015&lt;/em&gt;&lt;/p&gt;
</content>
 </entry>
 
 
</feed>
